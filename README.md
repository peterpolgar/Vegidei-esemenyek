# Végidei események sorozata a jelentől a kegyelemidő lezárulásáig

__A Biblia és Ellen White írásai alapján. Az aktuális események részletes vizsgálata nélkül. Kifejezetten adventisták számára.__

[GitHub](https://github.com/peterpolgar/Vegidei-esemenyek) bigdatahpc7@gmail.com

(Ahol ▶ jelet lát, az azt jelenti, hogy amely bekezdés előtt szerepel ez a jel, ott a bekezdés állításának alátámasztásához van bizonyíték, ami a nyílra vagy a bekezdésre kattintással a bekezdés alatt lenyílva megjelenik, ismételt kattintással eltűnik. Ugyanezt fejezet és alfejezet címek esetén technikailag csak úgy lehetett megoldani, hogy az adott cím állításához tartozó bizonyíték a cím alatt egy ▶ jellel ellátott "Bizonyíték" nevű bekezdésre kattintva tekinthető meg.)

## Tartalomjegyzék

- [Bevezetés](#bevezetés)
  - [Mi szükség van a próféciákat tanulmányozni?](#mi-szükség-van-a-próféciákat-tanulmányozni)
  - [EW szerint többet kellene foglalkoznunk a próféciákkal, az előttünk levő eseményekkel.](#ew-szerint-többet-kellene-foglalkoznunk-a-próféciákkal-az-előttünk-levő-eseményekkel)
  - [Hol tartunk a prófétikus időben?](#hol-tartunk-a-prófétikus-időben)
  - [Mire várunk?](#mire-várunk)
- [Jelen helyzet rövid összefoglalása](#jelen-helyzet-rövid-összefoglalása)
  - [A világ helyzete](#a-világ-helyzete)
  - [Az adventista egyház helyzete](#az-adventista-egyház-helyzete)
- [Az adventisták körében egy soha nem látott lelki ébredés lesz](#az-adventisták-körében-egy-soha-nem-látott-lelki-ébredés-lesz)
- [Nagy jelek és csodák általi hitetés – spiritizmus mozgalma](#nagy-jelek-és-csodák-általi-hitetés--spiritizmus-mozgalma)
- [Mikor fogja Sátán megszemélyesíteni Jézust?](#mikor-fogja-sátán-megszemélyesíteni-Jézust)
- [Rostálás](#rostálás)
- [Természeti katasztrófák “egyre sűrűsödnek és súlyosbodnak”](#természeti-katasztrófák-egyre-sűrűsödnek-és-súlyosbodnak)
- [Vasárnaptörvény](#vasárnaptörvény)
- [Isten pecsétje és a fenevad bélyege](#isten-pecsétje-és-a-fenevad-bélyege)
  - [Isten pecsétje](#isten-pecsétje)
  - [A szombat megünneplése a pecsét megkapásának egyik feltétele, és a pecsét az Isteni védelem jele (ami ugyan emberi szemmel nem látható).](#a-szombat-megünneplése-a-pecsét-megkapásának-egyik-feltétele-és-a-pecsét-az-isteni-védelem-jele-(ami-ugyan-emberi-szemmel-nem-látható))
  - [Milyen jellemű emberek kapnak pecsétet az Istentől?](#milyen-jellemű-emberek-kapnak-pecsétet-az-istentől?)
  - [Fenevad bélyege](#fenevad-bélyege)
  - ["Csak két csoport létezhet." Valaki vagy az Isten pecsétjét vagy a fenevad bélyegét kapja meg, nincs harmadik opció. A két csoport közti nagy különbség, választóvonal az lesz, hogy az Istenhez tartozó csoport tagjai újjászületett emberek lesznek.](#"csak-két-csoport-létezhet."-valaki-vagy-az-isten-pecsétjét-vagy-a-fenevad-bélyegét-kapja-meg-nincs-harmadik-opció-a-két-csoport-közti-nagy-különbség-választóvonal-az-lesz-hogy-az-istenhez-tartozó-csoport-tagjai-újjászületett-emberek-lesznek)
  - [Miért olyan nagy jelentőségű dolog a Szombat megtartása?](#miért-olyan-nagy-jelentőségű-dolog-a-szombat-megtartása?)
  - [Kiről és mikor lehet mondani, hogy felvette a fenevad bélyegét?](#kiről-és-mikor-lehet-mondani-hogy-felvette-a-fenevad-bélyegét?)
  - [Az, hogy régen nem volt próba a szombat, nem jelenti azt, hogy akkor a jövőben sem lehet](#az-hogy-régen-nem-volt-próba-a-szombat-nem-jelenti-azt-hogy-akkor-a-jövőben-sem-lehet)
- [Késői eső](#késői-eső)
  - [Mi az?](#mi-az)
  - [Mikor volt / van / lesz?](#mikor-volt-/-van-/-lesz)
  - [Mi a feltétele a Lélek kitöltésének?](#mi-a-feltétele-a-lélek-kitöltésének)
  - [Mikor jön el a Lélek kitöltése?](#mikor-jön-el-a-lélek-kitöltése)
  - [A késői eső eredménye](#a-késői-eső-eredménye)
- [A hangos kiáltás, a hármas angyali üzenet](#a-hangos-kiáltás-a-hármas-angyali-üzenet)
  - [Az utolsó üzenet a világnak](#az-utolsó-üzenet-a-világnak)
  - [A harmadik angyal üzenetének hirdetése és a késői eső egyidőben lesz](#a-harmadik-angyal-üzenetének-hirdetése-és-a-késői-eső-egyidőben-lesz)
  - [Csodák fogják kísérni Isten üzenetének hirdetését, a jó és rossz oldal verseng egymással](#csodák-fogják-kísérni-isten-üzenetének-hirdetését-a-jó-és-rossz-oldal-verseng-egymással)
  - [Emberek ezrével térnek majd meg egyetlen napon, úgy mint pünkösdkor.](#emberek-ezrével-térnek-majd-meg-egyetlen-napon-úgy-mint-pünkösdkor)
  - [A harmadik angyal "elválasztja a búzát a konkolytól és elpecsétel".](#a-harmadik-angyal-"elválasztja-a-búzát-a-konkolytól-és-elpecsétel")
  - [Hogyan fog terjedni az utolsó üzenet?](#hogyan-fog-terjedni-az-utolsó-üzenet)
  - [Hol és kiknek fogják hirdetni?](#hol-és-kiknek-fogják-hirdetni)
  - [Mi lesz a harmadik angyal üzenete hirdetésének hatása, eredménye?](#mi-lesz-a-harmadik-angyal-üzenete-hirdetésének-hatása-eredménye)
- [Üldözés jön, miközben és miután hirdetik az üzenetet amit Isten rájuk bízott](#üldözés-jön-miközben-és-miután-hirdetik-az-üzenetet-amit-isten-rájuk-bízott)
- [Egyedül megállni](#egyedül-megállni)
- [Háború és gonoszság Jézus eljövetele előtt](#háború-és-gonoszság-jézus-eljövetele-előtt)
- [Meddig fékezi a gonoszságot Isten?](#meddig-fékezi-a-gonoszságot-isten)
- [Lesz egy rövid, nyomorúságos időszak a kegyelemidő lezárulása előtt](#lesz-egy-rövid-nyomorúságos-időszak-a-kegyelemidő-lezárulása-előtt)
- [Kegyelemidő lezárása](#kegyelemidő-lezárása)
  - [Mikor fog bekövetkezni? Mire kell várni?](#mikor-fog-bekövetkezni-mire-kell-várni)
  - [Nem fogjuk tudni, mikor következik be, nem lesz fizikai jele](#nem-fogjuk-tudni-mikor-következik-be-nem-lesz-fizikai-jele)
  - [A kegyelemidő váratlanul végetér](#a-kegyelemidő-váratlanul-végetér)
  - [Mi történik a kegyelemidő lezárásakor?](#mi-történik-a-kegyelemidő-lezárásakor)
  - [Mi kezdődik a kegyelemidő lezárása után?](#mi-kezdődik-a-kegyelemidő-lezárása-után)
  - [Isten által meghatározott tetszőleges időpont, vagy emberektől függő esemény?](#isten-által-meghatározott-tetszőleges-időpont-vagy-emberektől-függő-esemény)
  - [Mi szerint ítéltetünk meg?](#mi-szerint-ítéltetünk-meg)
    - [Az elnyert világosság szerint](#az-elnyert-világosság-szerint)
    - [Nincs mentség a szándékos vakságra](#nincs-mentség-a-szándékos-vakságra)
    - [Istent és az igazságot meg nem ismerő emberek sorsa nem reménytelen](#istent-és-az-igazságot-meg-nem-ismerő-emberek-sorsa-nem-reménytelen)
    - [A cselekedet indítéka a mérvadó, nem maga a cselekedet](#a-cselekedet-indítéka-a-mérvadó-nem-maga-a-cselekedet)
  - [A kegyelemidő lezárásáig kell felkészülni, mert Jézus eljövetelekor nem fog megváltozni a jellem](#a-kegyelemidő-lezárásáig-kell-felkészülni-mert-jézus-eljövetelekor-nem-fog-megváltozni-a-jellem)
- [Mi a bizonyíték arra, hogy a végső események néhány éven belül lezajlanak?](#mi-a-bizonyíték-arra-hogy-a-végső-események-néhány-éven-belül-lezajlanak)
- [Mi a végidei események elindítója, mi váltja ki a végidei események megindulását?](#mi-a-végidei-események-elindítója-mi-váltja-ki-a-végidei-események-megindulását)
- [Irodalomjegyzék](#irodalomjegyzék)

## Bevezetés

### Mi szükség van a próféciákat tanulmányozni?

- <details><summary>
  Nem azért, hogy tudjuk időzíteni, mikor kell majd elkezdeni motiváltabbnak, lelkesebbnek, buzgóbbnak lenni az Isten szolgálatában.
  </summary>
  "Nevelnünk kell magunkat arra, hogy gondolkodjunk az előttünk álló ítélet nagy eseményein, és ez – mivel elménkbe véssük Isten nagy napjának jeleneteit, amikor minden nyilvánvalóvá lesz hatással lesz a jellemünkre. Egyik testvérünk a következő kérdéssel fordult hozzám: „White testvérnő, gondolod, hogy az Úr eljön tíz éven belül?” „Miért, mi különbséget jelent neked, hogy kettő, négy vagy tíz éven belül jön el?” „Nos” – felelte –, „gondolom, néhány dolgot másként tennék, mint most, ha tudnám, hogy Jézus Krisztus tíz éven belül visszatér.” {LDE 41.5}<br>
  „Mit tennél?” – kérdeztem. {LDE 42.1}<br>
  „Hogy mit tennék?” – kérdezte. „Eladnám a vagyonomat, és kutatnám Isten Igéjét, megpróbálnám figyelmeztetni az embereket, és igyekeznék arra is rávenni őket, hogy készüljenek az Ő eljövetelére, és könyörögnék a Mindenhatóhoz, hogy tegyen késszé a vele való találkozásra.” {LDE 42.2}<br>
  Ekkor megkérdeztem tőle: „Ha tudnád, hogy az Úr nem jön el húsz éven belül, másképpen élnél?” {LDE 42.3}<br>
  Azt válaszolta: „Úgy gondolom, másképp…” {LDE 42.4}<br>
  Micsoda önző kijelentés volt, hogy más életet élne, ha tudná, hogy Ura tíz éven belül eljön! Hiszen Énók háromszáz évig járt Istennel. Ez tanulságul szolgál nekünk, hogy minden nap járjunk Istennel, és nincs biztonságunk, csak ha kitartóan várunk és őrködünk. (Ms, 1886, 10. o.) {LDE 42.5}"
  </details>

- Máté 24:32 "A fügefáról vegyétek pedig a példát: mikor az ága már zsendül, és levelet hajt, tudjátok, hogy közel van a nyár:"

  Máté 24:33 "Azonképpen ti is, mikor mindezeket látjátok, tudjátok meg, hogy közel van, az ajtó előtt."

  1Thess 5:4 "**De ti, atyámfiai, nem vagytok sötétségben, hogy [az] a nap tolvaj módra lep[het]ne meg titeket.**"

- Azért van értelme próféciákat tanulmányozni (többek között legalábbis), hogy a világban bekövetkező eseményeket látva, fel tudjuk mérni, hogy a nyugodt életmódot meddig lehet még folytatni, és a megsaccolt időtartam szerint meg tudjuk határozni, hogy milyen projekteket, munkákat érdemes megvalósítani a jövőben. Ha már rövid az előttünk álló idő, akkor:

  - Hosszútávú világi projektek helyett (még több) vallásos projektekbe érdemes befektetni.
  - Vallási projektekből is inkább a rövidebb távú vallási projektek választása. Talán érdemes nagyobb hangsúlyt fektetni a végidei eseményekre.

- <details><summary>
  A beteljesedő és a beteljesedett próféciák a keresztény vallás hitelességének és Isten létezésének egyik bizonyítéka.
  </summary>
  Blaise Pascal, “Gondolatok”, 693. rész, 2. bekezdés:<br>
  “Különféle, egymással ellentétes vallásokat látok, következésképpen mind hamis, kivéve egyet, amelyik nem az. Mindegyik a maga tekintélyére hivatkozva követeli, hogy higgyenek benne, és fenyegeti a hitetleneket. Ezen az alapon tehát nem hiszek bennük. Mert ezt akárki mondhatja, akárki kijelentheti, hogy ő próféta. Ám azt látom, hogy a keresztény vallásban beteljesedett jövendölések vannak, ezt pedig egyik sem mondhatja el magáról.”
  </details>

- Jövőben teljesedő próféciák megismerése céljából, pl.:

  - Felkészülés a jövőre, a nagy küzdelem mélyebb megértése, felhívás megtérésre, figyelmeztetés a fenevad bélyegéről, Babilonból való kihívás, stb.

### EW szerint többet kellene foglalkoznunk a próféciákkal, az előttünk levő eseményekkel.

<details><summary>
Bizonyíték
</summary>
"A próféciák nekünk is éppolyan világosan mutatják a jövőt, miként Krisztus szavai szóltak a tanítványoknak. <b>Az Ige világosan feltárja a kegyelemidő lezárulásához fűződő eseményeket</b>, és hogy miként kell a nyomorúság idejére felkészülnünk. Azonban <b>az embertömegeknek oly mértékben nincs fogalmuk ezekről a fontos igazságokról, mintha Isten ki sem nyilatkoztatta volna őket</b> (GC, 1911, 594. o.)." {LDE 14.1}<br>
"<b>A hatóságok előtt kell majd számot adnunk Isten törvénye iránti hűségünkről. Hitünket meg kell indokolnunk; emiatt szükséges a fiataloknak megérteniük ezeket az igazságokat.</b>" {LDE 14.3}<br>
"<b>Ismerniük kell</b> a világ történelmének lezárulása előtt bekövetkező eseményeket, amelyek mindnyájunk végső sorsát érintik. Mind a tanítóknak, mind a diákoknak <b>több figyelmet kellene fordítani ezekre a történésekre</b> (6T, 1900, 128–129. o.)." {LDE 14.4}<br>
"<b>Isten Igéjének sokkal szorgalmasabb tanulmányozása szükséges, különösen Dániel és Jelenések könyvére kell olyan figyelmet fordítanunk, mint azelőtt soha.</b> A próféták Istentől kapott világossága legfőképpen az utolsó napokra adatott (TM, 1896, 112–113. o.)." {LDE 15.3}<br>
"Isten kijelölt egy napot a földi történelem befejezésére. „<b>És Isten országának ez az evangéliuma hirdettetik majd az egész világon, bizonyságul minden népnek, és akkor jön el a vég</b>” (Mt 24:14). A prófécia már majdnem beteljesedett. <b>Többet, sokkal többet kell beszélni erről a roppant fontos témáról!</b> Közel a nap, amikor emberek sorsa örökre eldől…" {LDE 16.4}<br>
"<b>Komoly gondot kell fordítani arra, hogy ezt a témát mindenkor elevenen tartsuk az emberek tudatában.</b> …" {LDE 16.5}<br>
"Jelenések könyve <b>előttünk álló</b> jövendölései hamarosan beteljesednek. <b>E próféciákat Isten népének most szorgalmasan kell tanulmányoznia, és világosan kell értenie.</b> Ez a könyv érthetően figyelmeztet az igazságra azáltal, hogy elmondja, mit hoz a jövő (1NL, 1903, 96. o.)." {LDE 15.6}<br>
"Jelenések könyve ünnepélyes, profetikus üzenetei Isten népének elméjében az első helyen állnak (8T, 1904, 302. o.)." {LDE 16.1}<br>
"<b>Népünknek meg kell értenie Isten jövendöléseit; szükséges a kinyilatkoztatott igazság alapelveinek rendszerezett ismerete</b>, amely alkalmassá tesz arra, ami e földre jön, és megóv attól, hogy a tanítások mindenféle szele ide-oda sodorjon (5T, 1885, 273. o.)." {LDE 66.5}<br>
"Sokan nem értik a napjainkra vonatkozó próféciákat, ezért tanítani kell őket. <b>A lelkészeknek és a tagoknak egyaránt kötelességük</b>, hogy a trombitát határozott hangon szólaltassák meg (Ev, 1875, 194-195. o.)." {LDE 16.2}<br>
"<b>Az őrök emeljék fel szavukat, és mondják el a korunknak szóló igazság üzenetét! Mutassuk meg az embereknek, hogy hol tartunk a profetikus történelemben!</b> (5T, 1889, 716. o.)." {LDE 16.3}
</details>

### Hol tartunk a prófétikus időben?

Tudjuk azt, hogy az utolsó bibliai idői prófécia 1844-ben teljesedett be, ezért 1844-től fogva végidőben élünk.

Jelenleg valahol 1844 és a vasárnaptörvény bevezetése között vagyunk.

### Mire várunk?

Mi adventisták a nevünk alapján advent várók vagyunk. Tudjuk, hogy előbb-utóbb vasárnaptörvény lesz bevezetve. Nehezen tudjuk elképzelni egy alapvetően szekuláris világban a vasárnaptörvény bevezetését. Tudjuk azt, hogyha a vasárnaptörvény megjelenik, akkor **van rá esély**, hogy Jézus eljövetele nagyon közeli, kb. néhány év. Tehát, ha azt látjuk, hogy a vasárnap-törvény előkészületei kezdenek megjelenni, akkor elindul**hat** a végső események sorozata, és itt fontos a feltételes mód, mert ugye az 1900-as év környékén (+- 20év) elkezdték megerősíteni és kiterjeszteni a már régebbi vasárnaptörvényeket, amiket kék törvényeknek (blue laws) neveznek, úgy tűnt, mintha elkezdődött volna a végidő, de végül mégsem kezdődött el. Mi a garancia, hogy ez nem ismétlődik meg, hogy azt látjuk a világban, de legfőképpen az USA-ban, hogy megjelennek a vasárnaptörvény előkészületei, de végül ezek ugyanúgy jelentéktelenné válnak, mint az 1900-as évek erőfeszítései? Felmerül a kérdés, hogy van-e biztosabb támpont a vasárnaptörvénynél, amiből tudhatjuk, hogy a végidei események elkezdődtek visszafordíthatatlanul?

## Jelen helyzet rövid összefoglalása

### A világ helyzete

A természetfeletti lények létezése még nem nyilvános, ezért a világon még - főleg Európában - az ateizmus / szekularizmus az uralkodó nézet, ezért (is) tudnak még úgy érvelni az ateisták, hogy nem látnak bizonyítékokat Isten vagy az angyalok létezésére. Az európai vezetés szinte teljesen szekuláris alapokon nyugszik, még a látszólag keresztény vezetésű országoknál is. Viszont az Amerikai Egyesült Államokban (AEÁ-ban) a keresztény vallás felemelését célzó, az állam-egyház egyesülést szorgalmazó, vasárnaptörvényt pedzegető párt jutott mondhatni teljhatalomra (náluk van a többség mindenhol).

<details><summary>
Továbbá, figyelve az amerikai történéseket, egyre inkább úgy tűnik, hogy a végidei események elkezdődtek, de hogy visszafordíthatatlanul vagy sem, ez kérdés.
</summary>
https://github.com/peterpolgar/Vegidei-esemenyek/blob/main/matthew_schanche_church-state_union_article_2025_dec_30.md<br>
https://youtu.be/Xcd5vKzgWO8?si=rr3Vxo9f9mJbeIas<br>
https://github.com/peterpolgar/Vegidei-esemenyek/blob/main/matthew_schanche_revival_in_gen_z_2025_dec_5.md<br>
https://youtu.be/PQyhReLNwig?si=EvHAcoZQpx87EC7b
</details>

### Az adventista egyház helyzete

Azt látom adventista YouTube csatornákat figyelve, hogy a próféciák beteljesedése szempontjából kulcsfontosságú országban, az AEÁ-ban mintha elkezdődött volna egy lelki megújulás az adventista egyházban.


## Az adventisták körében egy soha nem látott lelki ébredés lesz

"Az egyház laodiceai állapotba süllyedt. Isten nincs jelen közöttük (1NL, 1898, 99. o.)." {LDE 49.1}

<details><summary>
"Azt mondom, hogy mélyreható ébredésnek kell történnie közöttünk! ... Bűnvallomásra, bűnbánatra és megtérésre van szükség. ..." {LDE 189.2}
</summary>
"Azt mondom, hogy <b>mélyreható ébredésnek kell történnie közöttünk</b>! Hol vannak a megtért lelkészek? Bűnvallomásra, bűnbánatra és megtérésre van szükség. Sok igehirdetőnek Krisztus átalakító kegyelme hiányzik a szívéből. Mielőtt örökre túl késő lenne, el kell határozniuk, semmit sem engednek meg, ami munkájuk lelkiismeretes végzésének az útjába áll (Letter, 1886, 51.)." {LDE 189.2}
</details>

<details><summary>
"Megújulásnak és reformációnak kell végbemennie a Szentlélek közreműködésével! ..." {LDE 189.3}
</summary>
"<b>Megújulásnak és reformációnak kell végbemennie a Szentlélek közreműködésével! A megújulás és a reformáció két különböző dolog. A megújulás a lelki élet újjászületését jelenti</b>, a szellemi és lelki erők megelevenedését, feltámadást a lelki halálból. <b>A reformáció újraszervezést jelent</b>, az eszmék, elméletek, szokások és gyakorlat megváltoztatását. De nem termi meg az igazságosság jó gyümölcseit, hacsak nem kapcsolódik össze a Lélek megelevenítő erejével. Az ébredésnek és a reformációnak el kell végezniük kijelölt munkájukat, és közben eggyé olvadnak (RH, 1902. február 25.)." {LDE 189.3}
</details>

"**Mielőtt Isten utoljára látogatná meg ítéletével a földet, az Úr népe között olyan lelki ébredés lesz, amire az apostoli idők óta nem volt példa**…" {LDE 158.2}

## Nagy jelek és csodák általi hitetés – spiritizmus mozgalma

"... Az ellenség ezt a munkát meg akarja akadályozni. Mielőtt e megmozdulás ideje elérkezik, **megkísérli kibontakozását megakadályozni hamisítvány létrehozásával**. Azokban az egyházakban, amelyeket megtévesztő befolyása alá tud vonni, azt a látszatot kelti, hogy Isten különleges áldása árad ki rájuk. Nagy vallási érdeklődés látszatát kelti…" {LDE 158.2}

"... **Minden alkalommal**, amikor Isten műve új életre kel, a gonoszság fejedelmének munkája is megélénkül. ..." {GC 593.1}

<details><summary>
"... <b>Elevenedjék csak fel a korai egyház hite és ereje, majd feltámad az üldözés szelleme, és fellángol az üldözés tüze is.</b>" {SR 324.3}
</summary>
"Pál apostol kijelenti, hogy „mindazok is, akik kegyesen akarnak élni Krisztus Jézusban, üldöztetni fognak.” (II. Tim. 3:12) <b>Mi az oka akkor annak, hogy az üldözés tüze oly nagymértékben kialudt? Egyetlen oka az, hogy a gyülekezet alkalmazkodott a világ színvonalához, azért nem ébreszt ellenállást.</b> A jelen kor hitvallását napjainkban nem a tiszta, szent jellem alkotja, mint amely Krisztusnak és apostolainak idejében jellemezte a keresztény hitet. Ennek oka csak a bűnnel való megalkuvás, mivel Isten igéjének igazságait oly közömbösséggel szemlélik, és oly kevés jámborság található a gyülekezetben, azért oly népszerű a kereszténység a világ előtt. <b>Elevenedjék csak fel a korai egyház hite és ereje, majd feltámad az üldözés szelleme, és fellángol az üldözés tüze is.</b>" {SR 324.3}
</details>

<details><summary>
EW beazonosítása szerint <b>a földből feljövő fenevad az AEÁ</b>.
</summary>
"A Jelenések könyve 13. fejezetének próféciája kinyilatkoztatja, hogy a bárányszarvú fenevad által jelképezett hatalom „azt cselekszi, hogy a föld és annak lakosai imádják” a pápaságot, amelyet itt a párduchoz hasonló fenevad szimbolizál. A kétszarvú fenevad azt is mondja „a föld lakosainak, hogy csinálják meg a fenevadnak képét”, és ez a hatalom mindenkivel – „kicsinyekkel és nagyokkal, gazdagokkal és szegényekkel, szabadokkal és szolgákkal” – elfogadtatja a fenevad bélyegét (Jel. 13:11–16). <b>Bebizonyosodott, hogy az Egyesült Államok az a hatalom, amelyet a bárányszarvú fenevad jelképez</b>, és hogy ez a prófécia akkor fog teljesedni, amikor az Egyesült Államok kikényszeríti a vasárnap megtartását." {GC 578.3}<br>
Továbbá Ellen White részletesen kifejti, hogy miért az Amerikai Egyesült Államok a földből feljövő fenevad a "Nagy küzdelem" című könyv "Isten változhatatlan törvénye" című fejezetében a {GC 439.3} jelű bekezdéstől lefele, ami így kezdődik: “Ennél a pontnál egy másik szimbólum is jelentkezik.".
</details>

<details><summary>
Ez a fenevad "elhiteti a földnek lakosait a jelekkel" (Jel 13:14-ből). <b>A jelenlegi szekuláris világból vallásos világ válik a nagy jelekkel és csodákkal kísért hitetés által</b>, erre enged következtetni a <b>Jelenések 13. fejezete</b> mellett a <b>Dániel 11:40</b> is.
</summary>
Jel 13:11 "Azután láték más fenevadat feljőni a földből, akinek két szarva vala, a Bárányéhoz hasonló, de úgy szól vala, mint a sárkány;"<br>
Jel 13:12 "És az előbbi fenevadnak minden hatalmasságát cselekszi ő előtte; és azt is cselekszi, hogy a föld és annak lakosai imádják az első fenevadat, amelynek halálos sebe meggyógyult vala;"<br>
Jel 13:13 "<b>És nagy jeleket tesz, annyira, hogy tüzet is hoz alá az égből a földre, az emberek láttára.</b>"<br>
Jel 13:14 "<b>És elhiteti a földnek lakosait a jelekkel, amelyek adatának neki, hogy cselekedje a fenevad előtt</b>; azt mondván a föld lakosainak, hogy csinálják meg a fenevadnak képét, aki fegyverrel megsebesíttetett vala, de megelevenedett."<br>
Jel 16:14 "Mert <b>ördögi lelkek azok, akik jeleket tesznek</b>; akik elmennek a földnek és az egész világnak királyaihoz, hogy egybe gyűjtsék azokat a mindenható Isten ama nagy napjának viadalára."<br>
Jel 19:20 "És megfogaték a fenevad, és ő vele együtt <b>a hamis próféta, aki a csodákat tette ő előtte, amelyekkel elhitette azokat, akik a fenevad bélyegét felvették, és akik imádták annak képét</b>: ők ketten elevenen a kénkővel égő tüzes tóba vettetének:"<br>
Máté 24:24 "Mert hamis Krisztusok és hamis próféták támadnak, és <b>nagy jeleket és csodákat tesznek</b>, annyira, hogy elhitessék, ha lehet, a választottakat is."<br>
2Thess 2:8 "És akkor fog megjelenni <b>a törvénytaposó</b>, akit megemészt az Úr az ő szájának leheletével, és megsemmisít az ő megjelenésének feltűnésével;"<br>
2Thess 2:9 "<b>Akinek eljövetele a Sátán ereje által van, a hazugságnak minden hatalmával, jeleivel és csodáival</b>,"<br>
Dán 11:40 "<b>De a vég idején összetűz vele a déli király, és mint a forgószél, úgy megy reá az északi király szekerekkel, lovasokkal és sok hajóval, és betör az országokba, elözönli és végigjárja [azokat].</b>"<br>
Jacques Doukhan – aki az adventista Andrews egyetemen a héber és az Ószövetségi írásmagyarázat professzora – a magyarul “Titkok megfejtése” című könyvében, a Dán 11:40-hez és szövegkörnyezetéhez kapcsolódóan ezt írja (részlet):<br>
“Észak ily módon a Rossz hatalmát ábrázolja, amely Isten helyére tőr.”<br>
“Dél a bibliai hagyományban az Isten nélküli emberi hatalmat jelképezi.”<br>
“Történetileg ez azt jelenti, hogy <b>az egyház diadalt fog aratni a politikai és ateista mozgalmak felett</b>, majd egyazon karcsapással rövid időre benyomul Isten népe területére is.”
</details>

**Ez a hitetés** nem lokális, hanem **globális** esemény lesz, EW szerint "Az ellenség arra készül, hogy csodatévő hatalma által megtévessze az **egész világot**." {2SM 21.4}

<details><summary>
<b>A hitetés nagy jelek és csodák által fog végbemenni:</b>
</summary>
"... <b>A természetfölötti megnyilatkoztatásokba vetett hit ajtót nyit az ördög csalásai és tanításai előtt, és a szellemvilág befolyása meg fog mutatkozni az egyházakban.</b>" {GC 603.2}
</details>

- <details><summary>
  Ördögök és általuk befolyásolt emberek viszik véghez, sok ember szeme láttára.
  </summary>
  Jel 16:14 "Mert ördögi lelkek azok, akik jeleket tesznek;" ...<br>
  "... <b>Az antikrisztus szemünk láttára viszi véghez bámulatos tetteit.</b> ..." {GC 593.1}<br>
  "A beteget előttünk gyógyítják meg. <b>Szemünk láttára</b> történnek majd káprázatos események. Vajon felkészültünk a megpróbáltatásra, amely akkor vár ránk, amikor Sátán hazug csodái még teljesebben mutatkoznak meg? (1T, 1862, 302. o.)." {LDE 166.2}<br>
  "Gonosz lelkek befolyása alatt álló emberek fognak csodákat véghezvinni. ..." {2SM 53.2}<br>
  "Az Ige azt mondja, hogy az ellenség olyan eszközök által dolgozik, akik elpártoltak a hittől, és most látszólag emberfeletti dolgokat művelnek, <b>akár tüzet is aláhoznak</b> az égből a szemünk láttára (2SM, 1907, 54. o.)." {LDE 167.5}<br>
  "<b>Isten figyelmeztetett minket, hogy az utolsó napokban Sátán jeleket és csodákat fog véghezvinni. Egészen a próbaidő lezárulásáig folytatja majd ezeket a csodákat</b>, mert általuk azt akarja igazolni, hogy ő a világosság angyala, és nem a sötétségé." {2SM 50.4}
  </details>
  
- "Betegek meggyógyulnak, és sok tagadhatatlan csoda történik." (EW)

- <details><summary>
  Sátán tüzet hoz alá az égből a földre annak bizonyságaképpen, hogy ő Isten.
  </summary>
  „Nagy jeleket tesz, annyira, hogy tüzet is hoz alá az égből a földre, az emberek láttára. És elhiteti a föld lakosait a jelekkel, amelyek adatnak néki, hogy cselekedje” (Jel 13:13-14)<br>
  "Sátán eljön, hogy megtévessze, ha lehet, még magukat a választottakat is. Azt állítja magáról, hogy ő Krisztus, nagy orvosmisszionáriusnak tetteti magát. <b>Tüzet hoz le mindenki szeme előtt, annak bizonyságaképpen, hogy ő Isten</b> (MM, 1903, 87–88. o.)." {LDE 167.4}
  </details>

- <details><summary>
  Lesznek valódi csodák, lesznek megtévesztő csodák is, amik csak valódinak látszanak, illetve lesznek olyan gyógyítások, hogy beteggé tesznek egy embert, majd a ráhozott betegséget visszavonják, így azt a benyomást keltik, mintha csodálatos gyógyulást vittek volna véghez.
  </summary>
  "Vajon felkészültünk a megpróbáltatásra, amely akkor vár ránk, amikor <b>Sátán hazug csodái</b> még teljesebben mutatkoznak meg? (1T, 1862, 302. o.)." {LDE 166.2}<br>
  "Gonosz lelkek befolyása alatt álló emberek fognak csodákat véghezvinni. Átkuk által beteggé teszik az embereket, majd az átkot visszavéve <b>azt a benyomást keltik</b> a kívülállók szemében, hogy csodálatos gyógyulást vittek véghez a betegeken. Sátán újra és újra így mutatkozik meg (259. Letter, 1903)." {2SM 53.2}<br>
  "Hamarosan tüneményes események szemtanúi leszünk, amelyek szorosan kapcsolódnak a hitetőhöz. Isten szava kijelenti, hogy az ördög csodákat fog tenni. <b>Embereket betegít meg, azután hirtelen visszavonja róluk gonosz hatalmát</b> és gyógyultnak tekintik őket. Ezek a látszólag gyors javulások próbára teszik a hetednapi adventisták állhatatosságát (2SM, 1904, 53. o.)." {LDE 166.4}<br>
  "Sátán bizonyos megtévesztések által olyan <b>csodák</b>at tud véghezvinni, amelyek <b>valódinak látszanak</b>. Ez a probléma jelentette az izraelitáknak a próbát Egyiptomból való szabadulásuk idején (2SM, 1907, 52. o.)." {LDE 167.1}<br>
  "„Nagy jeleket tesz, annyira, hogy tüzet is hoz alá az égből a földre, az emberek láttára. És elhiteti a föld lakosait a jelekkel, amelyek adatnak néki, hogy cselekedje” (Jel 13:13-14). Ez a jövendölés <b>nem puszta csalások</b>ról szól. Az embereket olyan csodák vezetik félre, amelyek véghezvitelére <b>valóban hatalma lesz</b> Sátán eszközeinek, és <b>nem csak látszatot keltenek</b> (GC, 1911, 553. o.)." {LDE 168.1}
  </details>

- <details><summary>
  Sátán csodatevő hatalma az egész világon meg fog nyilvánulni.
  </summary>
  "Az ördög hamis csodái lesznek azok, amik foglyul ejtik <b>a világot</b>, márpedig Sátán tüzet is hoz alá az égből az emberek szeme láttára. Csodákat tesz majd, és nagyszerű, csodatévő hatalma <b>az egész világon</b> meg fog nyilvánulni. ..." {2SM 51.2}
  </details>

- <details><summary>
  Sátán a csodákat "egészen a próbaidő lezárulásáig folytatja majd".
  </summary>
  "Isten figyelmeztetett minket, hogy az utolsó napokban Sátán jeleket és csodákat fog véghezvinni. <b>Egészen a próbaidő lezárulásáig folytatja majd ezeket a csodákat</b>, mert általuk azt akarja igazolni, hogy ő a világosság angyala, és nem a sötétségé." {2SM 50.4}
  </details>

- <details><summary>
  A démonok embereket megszemélyesítő cselekedetei egyre gyakoribbá válnak.
  </summary>
  "Nem nehéz a gonosz angyaloknak meghalt szentek vagy bűnösök alakját fölvenni, és emberi szemek számára láthatóvá válni. <b>Ezek a jelenségek egyre gyakoribbak lesznek</b>, és az idők végéhez közeledve mind megdöbbentőbb eseményeknek leszünk tanúi (Ev, 1875, 604. o.)." {LDE 161.2}<br>
  "A szenteknek a jelenvaló igazság alapos ismeretére kell eljutniuk, állításaikat a Szentírásból kötelesek alátámasztani. Ismerniük kell a halottak állapotát, mert <b>ördögi lelkek jelennek meg előttük</b> rég elhunyt, szeretett barátaik vagy rokonaik képében, azt állítva, hogy a szombat és más bibliai tantételek is megváltoztak (EW, 1854, 87. o.)." {LDE 156.3}
  </details>

<details><summary>
<b>Sátán világosság angyalaként és mint Jézus Krisztus jelenik majd meg külön-külön.</b> "Eljut addig a pontig, hogy megszemélyesíti a világosság angyalait, sőt felölti az Üdvözítő alakját <b>is</b> (2SM, 1894, 96. o.)." {LDE 162.1}
</summary>
2Kor 11:14 “Nem is csoda; hisz <b>maga a Sátán is átváltoztatja magát világosság angyalává</b>.”<br>
"... <b>Sátán</b> alkalmazkodik a mai élet körülményeihez. <b>Világosság angyalaként jelenik meg.</b>" ... {GC 588.2}<br>
"... <b>A világosság angyalait és Jézus Krisztust megszemélyesítve fog megjelenni.</b>" {2SM 21.4}
</details>

<details><summary>
<b>A spiritizmus lesz az új világvallás</b>, amibe Sátán egyesíteni akar mindenféle embert, állítólagos keresztényeket és hitetleneket egyaránt. (Persze ezt a vallást valószínűleg nem spiritizmusnak fogják majd nevezni.)
</summary>
"... <b>A spiritizmus útján meglepő dolgok fognak történni. Betegek meggyógyulnak, és sok tagadhatatlan csoda történik. És mivel a gonosz lelkek úgy tesznek, mintha hinnének a Bibliában, és tisztelik az egyházat, az emberek isteni erő megnyilatkozásaként fogják elfogadni munkájukat.</b>" {GC 588.2}<br>
"Az állítólagos keresztények és a hitetlenek között ma alig lehet különbséget tenni. Számos egyháztag szereti azt, amit a világ szeret, és könnyen felzárkózik a világ mellé. <b>Sátán egyesíteni akarja őket, hogy mindnyájukat a spiritizmus soraiba sodorva ügyét erősebbé tegye.</b> A pápistákat, akik a csodákat az igaz egyház jeleként dicsőítik, könnyen megtéveszti ez a csodatevő hatalom; a protestánsok pedig, mivel eldobták az igazság pajzsát, szintén a csalás áldozatai lesznek. <b>Katolikusok, protestánsok és a világ fiai egyaránt</b> elfogadják a kegyesség formáját a kegyesség ereje nélkül, és ebben a szövetségben a <b>világot megtérítő</b> és régóta várt <b>millennium</b> nagyszerű mozgalmának kezdetét látják." {GC 588.3}
</details>

<details><summary>
A spiritizmus hasonlítani fog a mai névleges kereszténységhez: "A spiritizmus köntösében <b>Sátán</b> az emberiség jótevőjének mutatkozik. <b>Meggyógyítja a betegeket, és „egy új és dicsőbb” vallási rendszert kínál</b>, miközben pusztító munkát végez. ..." {GC 589.1}
</summary>
"Amikor <b>a spiritizmus még jobban fog hasonlítani a mai névleges kereszténységhez</b>, még több embert fog megtéveszteni és tőrbe ejteni." ... {GC 588.2}
</details>

<details><summary>
<b>A spiritizmus féle világvallásnak két nagy tévedése lesz</b>, ezek: a <b>lélek halhatatlansága</b> és a <b>vasárnap szentsége</b>.
</summary>
"E két nagy tévedéssel – <i>a lélek halhatatlanságával</i> és <b>a vasárnap szentségével</b> fogja Sátán az embereket csalásainak foglyává tenni. Míg az előbbi <i>a spiritizmus alapját rakja le</i>, az utóbbi <b>Rómával hozza közös nevezőre az embereket</b>." {GC 588.1}
</details>

<details><summary>
Az <b>Amerikai Egyesült Államok protestánsai</b> fogják először felkarolni, elfogadni a <b>spiritizmus</b>t, majd a <b>római katolikus hatalom</b> is csatlakozik ehhez a spiritiszta mozgalomhoz, <b>így egy hármas szövetség jön létre, mely kényszeríteni fogja az embereket a vasárnap megünneplésére</b>.
</summary>
"Az Egyesült Államok protestánsai <b>elsőként</b> fognak a szakadékon át kezet nyújtani a spiritizmusnak; és átnyúlnak a mélység felett is, hogy a római hatalommal kezet fogjanak. E <b>hármas szövetség</b> hatására ez az ország követni fogja Rómát a lelkiismeret jogainak sárba tiprásában." {GC 588.1}<br>
"Amikor a vallásszabadság hazája, az Egyesült Államok egyesül majd a pápasággal a lelkiismeret elnyomásában, és <b>arra kényszeríti az embereket, hogy hamis szombatot tiszteljenek</b>, a föld minden népét ráveszik, hogy kövessék a példájukat (6T, 1900, 18. o.)." {LDE 135.1}
</details>

A spiritiszta világvallás, mint hamisítvány "annyira fog hasonlítani az igazságra, hogy csakis a Szentírás által lehet különbséget tenni köztük. ..." {GC 593.1}

<details><summary>
E világvallás vezetői azt fogják hirdetni, hogy elérkezett a <b>millenium</b>, azaz "elérkezett az ezer földi esztendő, amelyre olyan régóta vártak. <b>Az egész világ 'megtért'</b>".
</summary>
"A gonoszok kijelentették, hogy náluk az igazság, közöttük csodás események történtek, mennyei angyalok beszéltek velük és kísérték őket. <b>Nagy erők, jelek és csodák</b> megnyilvánulásait tapasztalták, és azt állítják, hogy <b>elérkezett az ezer földi esztendő, amelyre olyan régóta vártak. Az egész világ „megtért”</b>, és összhangban van a vasárnaptörvénnyel (3SM, 1884, 427–428. o.)." {LDE 136.1}<br>
"... Katolikusok, protestánsok és a világ fiai egyaránt elfogadják a kegyesség formáját a kegyesség ereje nélkül, és ebben a szövetségben a világot megtérítő és régóta várt <b>millennium</b> nagyszerű mozgalmának kezdetét látják." {GC 588.3}<br>
"... A gonoszok azt állították magukról, hogy náluk van az igazság, csodák történtek közöttük és mennyei angyalok beszéltek velük, nagy hatalom, jelek és csodák nyilatkoztak meg, és ez az evilági <b>millennium</b>, melyet olyan régen vártak. Az egész világ megtért, összhangba került a vasárnaptörvénnyel, és ez a szánalmas kis nép dacol a világ törvényeivel, azt állítva, hogy csak nekik van igazuk a Földön.” (6. levél, 1884)" {Mar 209.3}
</details>

## Mikor fogja Sátán megszemélyesíteni Jézust?

<details><summary>
EW szerint <b>ez a megszemélyesítés lesz</b> "<b>a dráma utolsó nagy felvonása</b>", "a csalás nagy drámájának tetőfoka", amit az "utolsó napok"ra tesz, ez lesz <b>Sátán</b> "<b>utolsó, kétségbeesett erőfeszítés"e</b>, "utolsó stratégiája".
</summary>
"Alulról jövő erő munkálkodik azon, hogy létrehozza <b>a dráma utolsó nagy felvonását</b>: Sátán Megváltóként való eljövetelét. ..." {LDE 162.4}<br>
"... <b>Az utolsó napokban</b> úgy jelenik meg, hogy az emberek a másodszor is a földünkre eljövő Krisztusnak hiszik. Csakugyan átváltoztatja magát a világosság angyalává. Minden részletben utánozza Jézus megjelenését, ez mégis csak azokat tévesztheti meg, akik a fáraóhoz hasonlóan ellenállnak az igazságnak (5T, 1889, 698. o.)." {LDE 163.1}<br>
"Sátán látja, hogy ügye vesztésre áll. Nem tud az egész világon végigszáguldani. <b>Még egy utolsó, kétségbeesett erőfeszítést tesz</b>, hogy a hűségeseket csalás által legyőzze. Ezt az Üdvözítő megszemélyesítése által vinné véghez. ..." {LDE 164.1}<br>
"Sátán <b>végső erőfeszítései</b>vel igyekszik megtéveszteni az embereket. Hallja a meg nem szűnő kiáltást, hogy jöjjön el Jézus Krisztus és szabadítsa meg őket. <b>Utolsó stratégiája</b> értelmében megszemélyesíti a várva várt Üdvözítőt, és elhiteti velük, hogy megérkezett imáikra a válasz (Ms, 1884, 16. o.)." {LDE 165.1}<br>
"... Az ördögi lelkek bejárják az egész világot. Elmennek a föld királyaihoz, hogy rávegyék őket a csalásra, és arra, hogy Sátánnak segítsenek a menny ellen vívott <b>utolsó</b> csatájában. ..." {GC 624.1}<br>
"<b>A csalás nagy drámájának tetőfokán</b> Sátán meg fogja személyesíteni Krisztust. ..." {GC 624.2}
</details>

Sátán "hallja a meg nem szűnő kiáltást, hogy jöjjön el Jézus Krisztus és szabadítsa meg őket", ezek szerint mielőtt megtörténne a megszemélyesítés eseménye, az emberek (a hamis kereszténység tagjai) kívánni fogják Jézus visszatérését és szabadítását (persze Isten népe is várja Jézust, de a megszemélyesítés a hamis vallás tagjainak kiáltására lesz válasz). Miért akarnak szabadítást az emberek? **EW azt írja, hogy Sátán "Csaló és pusztító munkája** **a nyomorúság idején fog tetőzni**." {GC 623.3}. Ezek szerint **az emberek a nyomorúságból való szabadítást kívánják**. És **Sátán a megszemélyesítéssel "elhiteti velük, hogy megérkezett imáikra a válasz"**.

<details><summary>
<b>Mikor Sátán megszemélyesíti Krisztust, "azt állítja, hogy a szombatot áttette vasárnapra".</b>
</summary>
"Isten népét azonban nem lehet megtéveszteni. E tanítások ellentmondanak a Szentírásnak. <b>A hamis Krisztus a fenevadra és a fenevad képének imádóira mond áldást</b>, pontosan azokra, akikre a Biblia tanúsága szerint Isten ki fogja tölteni elegyítetlen haragját." {GC 625.1}<br>
"A csalás nagy drámájának tetőfokán Sátán meg fogja személyesíteni Krisztust. … <b>azt állítja, hogy a szombatot áttette vasárnapra</b>, …“{GC 624.2}
</details>

Jó **kérdés, hogy ez az esemény a kegyelemidő lezárása előtt vagy után következik-e be**. A józan ész és logika alapján azt lehetne várni, hogy a kegyelemidő lezárulása előtt, hiszen utána már eldőlt minden ember sorsa, bár nem lesz nyilvánvaló jele a kegyelemidő lezárása pillanatának, Sátán se tudja pontosan, hogy mikor zárul le a kegyelemidő. De EW a Nagy küzdelem című könyvben a Jákób nyomorúsága időszakról beszél a megszemélyesítés előtt, és a Jákób nyomorúsága időszak a kegyelemidő lezárta után következik, ki tudja milyen logika mentén írta EW azt a fejezetet, hogy időrendben vagy sem, ezt én nem tudom.

## Rostálás

<details><summary>
A rostálás megtisztítást jelent, minden gyülekezetben végbemegy.
</summary>
"Az Úr hamarosan eljön. <b>Minden gyülekezetben végbe kell mennie a megtisztítás, a rostálás folyamatának</b>, mert közöttünk vannak még gonosz emberek, akik nem szeretik az igazságot és nem tisztelik Istent (RH, 1895. március 19.)." {LDE 173.3}
</details>

<details><summary>
A rostálás idején élünk, és mindenki megrostáltatik.
</summary>
"<b>A rostálás idején élünk</b>, abban az időben, <b>amikor</b> minden és <b>mindenki megrostáltatik</b>. Az Úr nem bocsát meg azoknak, akik ugyan ismerik az igazságot, de nem engedelmeskednek parancsolatainak sem szóval, sem tettel (6T, 1900, 332. o.)." {LDE 173.4}
</details>

<details><summary>
"Az egyházban szakadások jönnek létre, ezáltal két csoport alakul ki."
</summary>
"<b>Az egyházban szakadások jönnek létre, ezáltal két csoport alakul ki.</b> De a búza és a konkoly együtt növekedik az aratásig (2SM, 1896, 114. o.)." {LDE 172.3}
</details>
<details><summary>
Az igazi keresztények fennmaradnak a rostán, míg a hamisak kirostáltatnak.
</summary>
"Úgy tűnhet majd, mintha az egyház elesne, de nem bukik el. Megmarad, miközben <b>a bűnösök kirostáltatnak Sionból</b> – ekkor választják el a konkolyt az értékes búzától. Rettenetes megpróbáltatás lesz, azonban mindennek meg kell történnie (2SM, 1886, 380. o.)." {LDE 180.5}<br>
"Támadjon csak ellenségeskedés; legyen csak ismét úrrá a vakbuzgóság és a vallási türelmetlenség; lobbanjon lángra az üldözés, és <b>a langymelegek és képmutatók meginognak, és feladják hitüket</b>; de az igazi keresztény szilárdan megáll, mint szikla, hite erősebb és reménysége fényesebb lesz, mint amilyen a jólét napjaiban volt (GC, 1911, 602. o.)." {LDE 181.3}<br>
"Néhányan kirostálódtak és elmaradtak útközben. A gondatlanok és közömbösek, akik nem becsülték olyan nagyra a győzelmet és a megváltást, hogy <b>kitartóan imádkozzanak és küzdjenek érte</b>, nem vívták ki a győzelmet, emiatt lemaradtak a sötétségben. Helyüket azonnal mások foglalták el, és megragadva az igazságot, sorainkhoz csatlakoztak (EW, 1858, 271. o.)." {LDE 182.1}
</details>

<details><summary>
Lesz egy olyan rostálás, amit a "laodiceabeliekhez írt nyílt, egyenes bizonyságtétel" idéz elő. Akik szembeszállnak ezzel az üzenettel, ők fogják előidézni a rostálást Jézus népe körében.
</summary>
"<b>Megkérdeztem a látott rostálás jelentőségét, és megmutatták nekem, hogy azt az Igaz Bizonyság laodiceabeliekhez írt nyílt, egyenes bizonyságtétele idézte elő.</b> Ez mély benyomást gyakorol annak szívére, aki elfogadja; és arra indítja őt, hogy célját magasra tűzze, és a teljes igazságot hirdesse. Többen is lesznek, <b>akik nem tudják elviselni ezt a határozott tanúságtevést. Ők szembe fognak szállni az igazakkal, és ezzel előidézik a rostálást Jézus népe körében</b> (1T, 1875, 181. o.)." {LDE 175.3}<br>
"Sokak Ákánhoz hasonlóan túl későn vallják meg bűneiket a megmeneküléshez. Nem állnak összhangban az igazsággal. Megvetik a nyílt és egyenes bizonyságtevést, ami elhatol a szívig, mi több, örülnének, ha a feddő üzenetet közvetítőket elhallgattatnák (3T, 1873, 272. o.)." {LDE 175.4}<br>
"<b>Az Úr az elmúlt években hangzó kendőzetlen, egyértelmű tanúbizonysággal hív a megújulásra. A lelki élet megelevenedését várja mindannyiunktól. Sokáig volt tompa népének lelkiereje, de lesz feltámadás a tetszhalálból!</b> Imádkozás és bűnvallomás által készítsük az utat a Király előtt! (8T, 1904, 297. o.)." {LDE 176.1}
</details>

<details><summary>
Egy másik rostálás lesz az, amikor a spiritiszta világvallás idején a fenevad bélyegének felvételét elkezdik ráerőltetni az emberekre, akkor ennek a bélyegnek való ellenállás vagy felvétel közötti döntés egyfajta rostálás lesz.
</summary>
"<b>Amikor Isten törvényét hatályon kívül helyezik, az egyház tüzes próbákkal lesz megrostálva</b>, és többen engednek majd a megtévesztő lelkeknek és az ördögi tanoknak, mint ahogy most azt feltételezzük (2SM, 1891, 368. o.)." {LDE 174.2}
</details>

<details><summary>
Továbbá EW ír egy olyan időről, "Amikor a hamis tanok megjelenésével bekövetkezik a rostálás", de fogalmam sincs, hogy miféle hamis tanokra gondol itt EW.
</summary>
"<b>Amikor a hamis tanok megjelenésével bekövetkezik a rostálás</b>, a felszínes olvasók, akiknek nincs megalapozott hite, olyanok lesznek, mint a futóhomok. Bármilyen állásponttal egyetértenek, ha azok összecsengenek keserű érzéseikkel (TM, 1897, 112. o.)." {LDE 177.1}
</details>

<details><summary>
Sokan kirostáltatnak, még azok közül is, akiket igaznak gondolunk.
</summary>
"Isten rostálása száraz falevélként fújja el a tömegeket (4T, 1876, 89. o.)." {LDE 180.1}<br>
"A polyvát felhőként röpíti el a szél, még olyan helyről is, ahol mi csak aranyló búzamezőket láttunk (5T, 1882, 81. o.)." {LDE 180.2}<br>
"Isten népét hamarosan tüzes megpróbáltatások érik, és a most valódinak és igaznak látszók nagy része hitvány fémnek bizonyul…" {LDE 180.3}
</details>

## Természeti katasztrófák “egyre sűrűsödnek és súlyosbodnak”

<details><summary>
A természeti katasztrófákban, emberi balesetekben, szerencsétlenségekben <b>Sátán keze van</b>. Lesz éhínség, nyomor, halálos járványok. <b>"E jelenségek egyre sűrűsödnek és súlyosbodnak" "egészen a világ történelmének lezárásáig"</b>.
</summary>
"... A mindenütt és ezer formában előforduló tengeri és szárazföldi balesetekben és szerencsétlenségekben; a hatalmas tűzvészekben, vad tornádókban és félelmetes jégverésekben; viharokban, árvizekben, ciklonokban, szökőárakban és földrengésekben <b>Sátán keze van</b>. Elsöpri az érő termést, aminek következménye éhínség és nyomor. Halálos fertőt lehel a levegőbe, és emberek ezreit elviszi a ragály. <b>E jelenségek egyre sűrűsödnek és súlyosbodnak.</b> ..." {GC 589.3}<br>
"Az ellenség nemcsak a múltban volt tevékeny, hanem most is az. Lejött nagy hatalommal, miközben a Szentlélek folyamatosan visszavonul a földről. Isten visszavonja óvó kezét. Tekintsünk csak Johnstownra (Pennsylvania állam). Nem akadályozta meg a gonoszt, így az egész város megsemmisült. [1889. május 31-én mintegy 2200 ember veszítette életét a johnstowni árvízben, melyet a több napos heves esőzés nyomán bekövetkezett gátszakadás okozott.] <b>Ezek a jelenségek egyre gyakoribbá válnak egészen a világ történelmének lezárásáig</b> (1SAT, 1889, 109. o.)." {LDE 25.2}
</details>

<details><summary>
"A föld történelmének utolsó jeleneteiben háború dúl."
</summary>
"A föld történelmének utolsó jeleneteiben háború dúl. Járványok, ragályos kórok és éhség lesz tapasztalható. A mélység vizei átlépik határukat. Tűz és áradat pusztít el életet és vagyont. Készen kell lennünk ama hajlékok számára, melyeket Krisztus készített az őt szeretőknek (Mar, 1897, 174. o.)." {LDE 24.2}
</details>

 "**A tüzek, az árvizek, a földrengések, a nagy mélység dühöngései, a tengeri és szárazföldi szerencsétlenségek mind arra figyelmeztetnek, hogy Isten Lelke nem küzd örökké az emberrel** (3MR, 1897, 315. o.)." {LDE 26.2}

<details><summary>
Isten fokozatosan visszavonja óvó kezét, így a gonosz egyre nagyobb mértékben tud pusztítani, ez Isten haragja poharának cseppjei. <b>"Láttam, hogy az Úr fokozatosan visszavonja Szentlelkét a földről."</b> Ez minden bizonnyal a Földön növekvő gonoszság és Istennek való ellenállás miatt van és lesz.
</summary>
"<b>Az Úr nem fékezi a sötétség hatalmait</b>, hogy véghez vigyék a levegő – amely életünk és táplálásunk egyik forrása – megrontásának halálos munkáját. Nemcsak a növényvilág, hanem az ember is fertőzésektől szenved… <b>Ezek Isten haragja poharának cseppjei</b> [Isten felelősséget vállal azért, amit megenged vagy amit nem akadályoz meg (lásd: 2Móz 7:3, 8:32; 1Krón 10:4, 13-14)], amelyek a földre hullanak, és csupán gyenge képviselői annak, amelyek ezután a közeljövőben játszódnak le (3SM, 1891, 391. o.)." {LDE 27.1}<br>
"Az éhínség fokozódik. A járvány ezreket ragad el. Veszély vesz körül bennünket. <b>Kívülbelül sátáni erők tevékenykednek, de Isten most még féken tartja őket</b> (19MR, 1897, 382. o.)." {LDE 27.2}<br>
"<b>Láttam, hogy az Úr fokozatosan visszavonja Szentlelkét a földről.</b> Isten a megtartó hatalmát nemsokára megvonja mindazoktól, akik parancsolatait továbbra is semmibe veszik. A tisztességtelen üzletek, gyilkosságok és bűncselekmények minden fajtájáról szóló híreket naponta halljuk. <b>A gonoszság olyan általánossá válik, hogy az már nem rázza meg az embereket, mint ahogyan egykor tapasztaltuk</b> (Letter, 1907, 258.)." {LDE 27.3}
</details>

<details><summary>
<b>"Az Úr nem akar beavatkozni, hogy megvédje azok javait, akik áthágják törvényét, megtörik szövetségét és megtapodják szombatját, és helyette a hamis nyugalomnapot fogadják el." "A Teremtő céllal engedi meg a szerencsétlenségeket. Ezek az eszközök az emberek figyelmeztetését szolgálják."</b>
</summary>
"Mit jelentenek a félelmetes tengeri szerencsétlenségek, amikor pillanatok alatt sodródnak a hajók végső pusztulásukba? Mire utalnak a szárazföldi balesetek, a tűzesetek, amelyek megemésztik a szegények elnyomása árán felhalmozott gazdagságot? <b>Az Úr nem akar beavatkozni, hogy megvédje azok javait, akik áthágják törvényét, megtörik szövetségét és megtapodják szombatját, és helyette a hamis nyugalomnapot fogadják el.</b>" {LDE 27.4}<br>
"<b>A Teremtő céllal engedi meg a szerencsétlenségeket. Ezek az eszközök az emberek figyelmeztetését szolgálják.</b> A természet szokatlan megnyilvánulásai által, Isten mint világos kinyilatkoztatásokkal szólítja meg a kétkedő emberiséget (19MR, 1902, 279. o.)." {LDE 28.2}
</details>

## Vasárnaptörvény

<details><summary>
A Jel. 13. fejezetében szereplő fenevad bélyege jelképezi a vasárnaptörvényt, bizonyítás a következő alfejezetben.
</summary>
Jel 13:11 Azután láték más fenevadat feljőni a földből, akinek két szarva vala, a Bárányéhoz hasonló, de úgy szól vala, mint a sárkány;<br>
Jel 13:16 Azt is teszi mindenkivel, kicsinyekkel és nagyokkal, gazdagokkal és szegényekkel, szabadokkal és szolgákkal, hogy az ő jobb kezükre vagy a homlokukra <b>bélyeg</b>et tegyenek;<br>
Jel 13:17 És hogy senki se vehessen, se el ne adhasson [semmit], hanem csak akin <b>a fenevad bélyege</b> van, vagy neve, vagy nevének száma.
</details>

<details><summary>
A vasárnap szentsége a spiritiszta világvallás egyik tana lesz.
</summary>
"E két nagy tévedéssel – <i>a lélek halhatatlanságával</i> és <b>a vasárnap szentségével</b> fogja Sátán az embereket csalásainak foglyává tenni. Míg az előbbi <i>a spiritizmus alapját rakja le</i>, az utóbbi <b>Rómával hozza közös nevezőre az embereket</b>." {GC 588.1}
</details>

<details><summary>
A balesetekért, szerencsétlenségekért, természeti csapásokért, és az erkölcsi romlottságért is Isten népét fogják okolni, akik nem hajlandók vasárnapot ünnepelni, és ezért Isten haragja sújtja az emberiséget, és erre hivatkozva, megoldásként szigorú törvényekkel akarják majd kötelezővé tenni a vasárnap megünneplését. "A bibliai szombat tisztelőit a törvény és a rend ellenségeinek fogják nevezni, akik ledöntik a társadalom erkölcsi korlátait, felfordulást és erkölcsi romlást okoznak, és Isten csapásait hozzák a földre."
</summary>
"A nagy csaló el fogja hitetni az emberekkel, hogy e bajokat Isten szolgái okozzák. ... Azt állítják, hogy Istent sérti a vasárnapi nyugalomnak megszentségtelenítése; hogy ez a bűn csapásokat von maga után, amelyek addig tartanak, amíg a vasárnap megtartását szigorú törvények nem teszik kötelezővé; hogy akik a negyedik parancsolat hangoztatásával aláássák a vasárnap iránti tiszteletet, azok az emberiség bajkeverői, akik megfosztják a világot Isten kegyelmétől, és a földet a jóléttől. ..." {GC 590.1}<br>
"Sátán a saját magyarázatát fűzi az eseményekhez, és az emberek azt gondolják majd, amit ő szeretne: elhiszik, hogy az országot betöltő csapások a vasárnap megrontásának következményei. Abban a hitben, hogy Isten haragját lecsillapítják, ezek a befolyásos emberek törvényeket hoznak a vasárnapünneplés kikényszerítésére (10MR, 1899, 239. o.)." {LDE 129.4}<br>
"... emberek azt állítják, hogy <b>a rohamosan terjedő romlottság jórészt az úgynevezett „keresztény szombat” megszentségtelenítésének tulajdonítható</b>, és hogy a vasárnap megtartásának kikényszerítésével nagy mértékben megjavulnának a társadalom erkölcsei. Ez az állítás különösen Amerikában hangzik, ahol az igazi szombat tantételét legtöbbet prédikálják. Az egyik legkimagaslóbb és legfontosabb erkölcsi reform, <b>a mértékletességi munka itt gyakran kapcsolódik a vasárnapmozgalomhoz</b>. Az utóbbi képviselői azt állítják önmagukról, hogy a társadalom legfőbb érdekeinek előmozdításán fáradoznak. Azokat pedig, <b>akik nem hajlandók összefogni velük, a mértékletesség és a reform ellenségeinek bélyegzik</b>. ..." {GC 587.1}<br>
"... Sátán megkísérli Isten törvényének tisztelőit elpusztítani. Törvényszegőknek bélyegezteti őket, akik meggyalázzák Istent, és csapásokat hoznak a világra." {GC 591.1}<br>
"<b>A bibliai szombat tisztelőit a törvény és a rend ellenségeinek fogják nevezni, akik ledöntik a társadalom erkölcsi korlátait, felfordulást és erkölcsi romlást okoznak, és Isten csapásait hozzák a földre.</b> Lelkiismereti aggályaikat megátalkodottságnak, konokságnak és a felsőbbség semmibevevésének bélyegzik. Állampolgári hűtlenséggel fogják vádolni őket. Az Isten törvényének kötelező érvényét megtagadó lelkészek a szószékről fogják hirdetni, hogy engedelmességgel tartozunk a polgári hatalmaknak, mint Istentől rendelt tekintélynek. Törvényhozó testületek és bíróságok a parancsolatok megtartóit hamis színben tüntetik fel és elítélik. Szavaikat kiforgatják, és indítékaikat a lehető legrosszabbnak tartják." {GC 592.1}
</details>

Egy prófécia beazonosítása: "A Jelenések könyve 13. fejezetének próféciája kijelenti, hogy a bárányszarvú fenevad által jelképezett hatalom **„azt cselekszi, hogy a föld és annak lakosai imádják” a pápaságot**, amelyet itt a „párduchoz hasonló” fenevad szimbolizál… **Ez a jövendölés akkor teljesedik be**, amikor az Egyesült Államok kényszeríteni fogja lakosait a vasárnap megtartására, amelyre Róma a maga felsőbbsége elismerésének különleges jeleként tart igényt…" {LDE 129.2}

<details><summary>
"A szellemvilág követei azt állítják magukról, hogy a menny küldöttei, akiket Isten azzal bízott meg, hogy a vasárnap megtagadóit meggyőzzék tévedésükről, és arról, hogy az ország törvényeinek az Isten törvényének kijáró engedelmességgel tartoznak. Ezek a lények keseregni fognak a világ romlottsága miatt, és a vallástanítókkal együtt ők is vallják, hogy az erkölcstelenség oka a vasárnap meggyalázása."
</summary>
"A spiritizmusban megmutatkozó csodatevő hatalom azok ellen fogja érvényesíteni befolyását, akik inkább Istennek engedelmeskednek, mint embereknek. A szellemvilág követei azt állítják magukról, hogy a menny küldöttei, akiket Isten azzal bízott meg, hogy a vasárnap megtagadóit meggyőzzék tévedésükről, és arról, hogy az ország törvényeinek az Isten törvényének kijáró engedelmességgel tartoznak. Ezek a lények keseregni fognak a világ romlottsága miatt, és a vallástanítókkal együtt ők is vallják, hogy az erkölcstelenség oka a vasárnap meggyalázása. Nagy lesz a felháborodás azok ellen, akik bizonyságtételüket nem fogadják el." {GC 590.2}
</details>

<details><summary>
A vasárnaptörvény nem felülről hanem alulról lesz kezdeményezve, azaz a nép követelésének engedve fogják kötelezővé tenni a vasárnap megtartását.
</summary>
"Az egyházi és állami méltóságok összefognak, hogy minden rendű és rangú embert rábeszéljenek; kényszerítsenek vagy megvesztegetéssel rávegyenek a vasárnap tiszteletben tartására. A mennyei tekintély hiányát zsarnoki rendeletekkel pótolják. A politikai korrupció kiöli a jogosság szeretetét és az igazság tiszteletét. Még a szabad Amerikában is a hatalmasságok és a törvényhozók, <b>hogy a nép kegyét megnyerjék, követelésének engedve</b> kötelezővé teszik a vasárnap megtartását. A lelkiismereti szabadságot, amelynek oly nagy volt az ára, már nem tartják tiszteletben. A nemsokára meginduló küzdelemben teljesedik e prófétai kijelentés: „Megharaguvék azért a sárkány az asszonyra, és elméne, hogy hadakozzék egyebekkel az ő magvából valókkal, az Isten parancsolatainak megőrzőivel, és akiknél vala a Jézus Krisztus bizonyságtétele” (Jel. 12:17)." {GC 592.3}<br>
"Azok, akik igyekeznek Isten parancsolatainak engedelmeskedni, gúnynak és támadásnak lesznek kitéve. Csak Isten segítségével állhatnak meg. ..." {GC 593.2}<br>
"A politikai korrupció kiöli a jogosság szeretetét és az igazság tiszteletét. Még a szabad Egyesült Államokban is eljön az idő, amikor hatalmasságok és törvényhozók engedni fognak a vasárnap megtartását törvénnyel kikényszeríteni akaró <b>tömeges igény</b>nek, hogy így elnyerhessék <b>a közvélemény támogatását</b> (GC, 1911, 578–579, 592. o.)." {LDE 129.3}<br>
"<b>Azért, hogy népszerűséget és pártfogókat szerezzenek</b>, a törvényhozók <b>behódolnak</b> a vasárnapra vonatkozó <b>követelések előtt</b>… Isten parancsolatait megsértve kötelezővé teszik a pápaság intézményét, és ezzel a rendelettel nemzetünk végérvényesen elszakad az igazságosságtól…" {LDE 132.4}
</details>

<details><summary>
"„Az ő paráznaságának haragborából adott inni minden pogány népnek” (Jel 14:8). Hogyan teszi ezt? Úgy, hogy az embereket rákényszeríti a hamis szombat elfogadására (8T, 1904, 94. o.)." {LDE 198.2} Ennek az itatásnak "kivétel nélkül minden ország részese lesz".
</summary>
"Isten vádolja Babilont, „mert az ő <b>paráznaság</b>ának haragborából adott inni <b>minden</b> pogány népnek”…" {LDE 123.1} (Jel 14:8)<br>
"A Mindenható hat nap alatt teremtette a világot, a hetediken pedig megnyugodott, megszentelve azt; és szentként különítette el magának a többitől, hogy népe azt nemzedékről nemzedékre megünnepelje. De a bűn embere – Isten fölé magasztalva magát és beülve Isten templomába, hol isten gyanánt mutogatja magát – úgy véli, hogy megváltoztathatja az időket és a törvényt. Ez a hatalom azt gondolja, hogy képes bebizonyítani, nemcsak egyenlő Istennel, de fölötte is áll – így <b>megváltoztatta a nyugalomnapot: a hét első napját helyezte a hetedik helyébe. A protestáns világ pedig szentnek tekintette a pápaságnak e gyermekét.</b> A Szentírás ezt <b>paráznaság</b>nak hívja (Jel 14:8) (7BC, 1900, 979. o.)." {LDE 123.2}<br>
"Nagy és döntő események színtere lesz az úgynevezett keresztény világ. A lelkiismeret ellenőrzése érdekében – a pápai hatalom példája alapján törvényeket hoznak a hatalomon lévő emberek. Babilon <b>az összes nemzetet</b> a paráznaság haragborával itatja. <b>Ennek kivétel nélkül minden ország részese lesz.</b> Erről az időről jelenti ki János, a próféta (Jel 18:3-7; 17:13-14): „Ezeknek egy a szándékuk…”, az <b>egyetemes szövetség</b>, egyetlen nagy harmónia, <b>a sátáni erők egyesülése</b>. ..." {LDE 136.4}
</details>

**Mikor omlik le Babilon?** Jel 14:8 "És más angyal követé azt, mondván: Leomlott, leomlott Babilon, a nagy város! **mert az ő paráznaságának haragborából adott inni minden pogány népnek**." "Még mindig nem mondhatjuk azonban, hogy „paráznaságának haragborából adott inni minden pogány népnek”. **Még nem itatott meg minden népet**…" {LDE 198.3} "**Amíg ez az állapot nem következik be, illetve az egyház és a világ egyesülése nem valósul meg teljes egészében a kereszténységen belül, addig Babilon bukása nem lesz teljessé. A változás fokozatos**, és a Jelenések 14:8-ban leírt jövendölés tökéletes beteljesedése a jövő eseménye (GC, 1911, 389–390. o.)." {LDE 198.4}

<details><summary>
A bukott protestantizmus Rómának dolgozik. "A protestáns egyházak a vasárnapünneplés erőltetésével kierőszakolják a pápaság imádását…"
</summary>
"A protestánsok a pápisták nyomdokaiba lépnek azokban a mozgalmakban, amelyek most az Egyesült Államokban mindinkább afelé törekednek, hogy az egyház intézményeihez és ünnepeihez az állam támogatását biztosítsák. Sőt, mi több, <b>kitárják az ajtót a pápaság előtt</b>, hogy az a protestáns Amerikában nyerhesse vissza az Óvilágban elveszített vezető hatalmát (GC, 1911, 573. o.)." {LDE 132.3}<br>
"A protestánsok minden befolyásukat és erejüket latba vetik a pápaság oldalán. <b>A hamis szombatot kikényszerítő országos rendelettel életet és erőt visznek Róma romlott hitébe</b>, felélesztve a zsarnokságot és a lelkiismeretet elnyomó hatalmat (Mar, 1893, 179. o.)." {LDE 128.3}<br>
"<b>A protestantizmus baráti jobbot nyújt majd a római hatalomnak. Ezt követően törvényt hoznak Isten teremtésének szombatja ellen</b>, és ekkor jön el az ideje, hogy az Üdvözítő elvégezze majd „szokatlan munkáját” a földön (7BC, 1886, 910. o.)." {LDE 130.1}<br>
"Nem tudjuk, hogyan képes magát tisztázni <b>a Római Katolikus Egyház</b> a bálványimádás vádja alól… És ez az a vallás, amelyre a protestánsok kezdenek olyan nagy jóindulattal tekinteni, amely <b>végül egyesül a protestantizmussal</b>. Ez az egység azonban nem a katolicizmus átalakulásának eredményeként jön létre, mert Róma sohasem változik. A tévedhetetlenség igényével lép fel. <b>A protestantizmus idomul hozzá. Elfogadja a liberális eszméket</b>, és ezzel olyan helyzetbe kerül, hogy kezet foghat a katolicizmussal (RH, 1886. június 1.)." {LDE 130.2}<br>
"<b>Az állítólagos protestáns világ szövetségre lép a bűn emberével</b>, és ebből kifolyólag az egyház és a világ romlott összhangba kerül egymással (7BC, 1891, 975. o.)." {LDE 130.3}<br>
"A hitehagyó protestantizmus az Újvilágban az Óvilág katolikusaihoz hasonlóan fog eljárni azokkal szemben, akik Isten minden rendelkezését tiszteletben tartják (GC, 1911, 616. o.)." {LDE 130.4}<br>
"<b>A protestáns egyházak a vasárnapünneplés erőltetésével kierőszakolják a pápaság imádását</b>…" {LDE 131.2}
</details>

<details><summary>
A protestáns világ a fenevad képmása lesz. Mikor? A kegyelemidő lezárulása előtt, "Amikor az Egyesült Államok legjelentősebb egyházai a közösen vallott tantételekben egységre jutva arra befolyásolják az államot, hogy tegye kötelezővé rendelkezéseiket, és tartsa fenn létesítményeiket, akkor már a protestáns Amerika megformálta a római hierarchia hasonmását; aminek elkerülhetetlen a következménye, hogy a polgári hatóság büntetést mér az eltérő véleményt valló emberekre…" {LDE 131.1}
</summary>
Jel 13:14  "És elhiteti a földnek lakosait a jelekkel, amelyek adatának neki, hogy cselekedje a fenevad előtt; azt mondván a föld lakosainak, hogy csinálják meg a fenevadnak képét, aki fegyverrel megsebesíttetett vala, de megelevenedett."<br>
Jel 13:15  "És adaték neki, hogy a fenevad képébe lelket adjon, hogy a fenevad képe szóljon is, és azt művelje, hogy mindazok, akik nem imádják a fenevad képét, megölessenek,"<br>
"Akik nem hajolnak meg az országos testületek rendelései előtt, és nem engedelmeskednek a nemzeti törvényeknek sem, amelyek a bűn embere által létesített szombat magasztalását és Isten szent napjának semmibe vételét írják elő, nemcsak a pápaság elnyomó hatalmát fogják magukon érezni, hanem <b>a protestáns világ</b>ét is, amely <b>a fenevad képmása</b> (2SM, 1886, 380. o.)." {LDE 145.1}<br>
"A fenevad képe a hitehagyó protestantizmusnak azt a formáját ábrázolja, amely akkor alakul ki, amikor a protestáns egyházak dogmáik megtartatásához a polgári hatalom segítségére igényt formálnak (GC, 1911, 443, 445. o.)." {LDE 228.3}<br>
"<b>Az Úr világosan megmutatta nekem, hogy a fenevad képét a kegyelemidő lezárulása előtt fogják létrehozni</b>, mert ez lesz majd a nagy próba Isten népe számára, amely eldönti örök sorsukat (2SM, 1990, 81. o.)." {LDE 227.3}<br>
"... De hogy az Egyesült Államok megformálhassa a fenevad képmását, a polgári kormányzatot a vallás uralma alá kell vonnia, hogy az egyház az állami hatalmat is saját céljainak szolgálatába állíthassa…" {LDE 228.2}<br>
"Amikor az állam arra használja fel majd hatalmát, hogy érvényt szerezzen az egyház rendeleteinek, és fenntartsa intézményeit akkor ezzel a protestáns Egyesült Államok kialakítja a pápaság képmását. Ezt nemzeti hitehagyás követi, amely az ország pusztulásába vezet (7BC, 1910, 976. o.)." {LDE 134.4}<br>
"Pontosan azzal az eljárásukkal, hogy a vallási kötelezettségeket a világi hatalom erejével kényszerítik, maguk az egyházak formálják meg a fenevad képmását; ezért aztán <b>a vasárnapünneplés törvénybe iktatása az Egyesült Államokban a fenevad és képe imádását teszi kötelezővé</b> (GC, 1911, 445, 448–449. o.)." {LDE 131.3}
</details>

"a vasárnapünneplés törvénybe iktatása az Egyesült Államokban a fenevad és képe imádását teszi kötelezővé (GC, 1911, 445, 448–449. o.)." {LDE 131.3}

<details><summary>
Először az AEÁ-ban lesz vasárnaptörvény, aztán az AEÁ ráveszi a többi népet "a föld minden népét" -, hogy kövessék a példájukat. A vasárnaptörvény "kiterjed az egész világra".
</summary>
"Amikor a vallásszabadság hazája, az Egyesült Államok egyesül majd a pápasággal a lelkiismeret elnyomásában, és arra kényszeríti az embereket, hogy hamis szombatot tiszteljenek, <b>a föld minden népét ráveszik</b>, hogy kövessék a példájukat (6T, 1900, 18. o.)." {LDE 135.1}<br>
"A történelem megismétli önmagát: hamis vallást fognak felmagasztalni – a hét első napját, egy közönséges munkanapot, amely semmiféle szentséggel nem rendelkezik, és úgy állítják fel, mint egykor a babiloni állóképet. Majd megparancsolják minden nemzetnek, nyelvnek és népnek, hogy imádják ezt a hamis szombatot… <b>Az a rendelet, amely kötelezővé teszi ennek a napnak a megünneplését, kiterjed az egész világra</b> (7BC, 1897, 976. o.)." {LDE 134.5}<br>
"A szombat kérdése áll annak a végső nagy összecsapásnak a középpontjában, amelyben <b>az egész világ részt vesz</b> (6T, 1900, 352. o.)." {LDE 135.2}<br>
"Más nemzetek is követni fogják <b>az Egyesült Államok</b> példáját. Bár ez az ország <b>jár az élen</b>, mégis ugyanaz a válság következik <b>a világ minden részén</b> népünkre (6T, 1900, 395. o.)." {LDE 135.3}<br>
"Az adventisták vívják meg a harcot a hetedik napi szombatért folyó csatában. Az Egyesült Államok <b>és más országok hatóságai</b> büszkeségükben és hatalmukban felkelnek, hogy törvényeket alkossanak a vallásszabadság korlátozására (Ms, 78, 1797.)." {LDE 144.3}<br>
"A dráma utolsó felvonásaként az igazat felváltják a hamissal. Amikor <b>a csere egyetemessé válik</b>, megnyilatkozik az üdvözítő Krisztus. Amikor az emberi törvényeket az Úr törvénye fölé emelik, amikor a <b>földi hatalmak</b> megpróbálják ráerőszakolni a <b>népekre</b> a hét első napjának megtartását, tudd meg, hogy eljött Isten cselekvésének ideje! (7BC, 1901, 980. o.)." {LDE 135.4}<br>
"A Mindenható parancsolatainak és rendeléseinek emberi törvényekkel történő helyettesítése, pusztán emberi tekintélyt felhasználva a vasárnapnak a bibliai szombat helyére emelése, <b>az utolsó felvonás a drámában</b>. Amikor a vasárnap felmagasztalása <b>egyetemessé válik</b>, Isten megnyilatkozik. Felkel fenségében, hogy rettenetesen megrázza a földet (7T, 1902, 141. o.)." {LDE 135.5}<br>
"Nagy és döntő események színtere lesz az úgynevezett keresztény világ. A lelkiismeret ellenőrzése érdekében – a pápai hatalom példája alapján törvényeket hoznak a hatalomon lévő emberek. Babilon <b>az összes nemzetet</b> a paráznaság haragborával itatja. <b>Ennek kivétel nélkül minden ország részese lesz.</b> Erről az időről jelenti ki János, a próféta (Jel 18:3-7; 17:13-14): „Ezeknek egy a szándékuk…”, az <b>egyetemes szövetség</b>, egyetlen nagy harmónia, <b>a sátáni erők egyesülése</b>. „Erejüket és hatalmukat is a fenevadnak adják.” Ekként nyilvánul meg ugyanaz az <b>önkényes, elnyomó hatalom a vallásszabadság ellen</b> – a szabadság ellen, hogy Istent a lelkiismeret szava szerint imádják –, amely már a pápaság idején is megnyilvánult, mikor a múltban üldözte azokat, akik vissza merték utasítani a római katolicizmus vallásos rítusaihoz és a ceremóniákhoz való alkalmazkodást (3SM, 1891, 392. o.)." {LDE 136.4}<br>
"<b>Az egész keresztény világ</b> részese lesz a hit és a hitetlenség között dúló nagy küzdelemnek (RH, 1893. február 7.)." {LDE 137.1}<br>
"A kereszténység <b>két nagy csoportra oszlik</b>: akik megtartják Isten parancsolatait és Jézus hitét, és akik a fenevadat és annak képét imádják, és annak bélyegét magukra veszik (GC, 1911, 450. o.)." {LDE 137.2}
</details>

<details><summary>
A vasárnaptörvény globális bevezetése (amikor egyetemessé válik a világban) lesz "az utolsó felvonás a drámában".
</summary>
"A Mindenható parancsolatainak és rendeléseinek emberi törvényekkel történő helyettesítése, pusztán emberi tekintélyt felhasználva a vasárnapnak a bibliai szombat helyére emelése, <b>az utolsó felvonás a drámában. Amikor a vasárnap felmagasztalása egyetemessé válik</b>, Isten megnyilatkozik. Felkel fenségében, hogy rettenetesen megrázza a földet (7T, 1902, 141. o.)." {LDE 135.5}
</details>

<details><summary>
"Az egész keresztény világ" "két nagy csoportra oszlik: akik megtartják Isten parancsolatait és Jézus hitét, és akik a fenevadat és annak képét imádják, és annak bélyegét magukra veszik".
</summary>
"<b>Az egész keresztény világ</b> részese lesz a hit és a hitetlenség között dúló nagy küzdelemnek (RH, 1893. február 7.)." {LDE 137.1}<br>
"A kereszténység <b>két nagy csoportra oszlik</b>: akik megtartják Isten parancsolatait és Jézus hitét, és akik a fenevadat és annak képét imádják, és annak bélyegét magukra veszik (GC, 1911, 450. o.)." {LDE 137.2}
</details>

<details><summary>
A vasárnaptörvény nem csupán arról szól, hogy vasárnap nem szabad dolgozni, hanem az rákényszeríti az embereket a vasárnap "szent napként való megünneplés"ére.
</summary>
"Nagy válság elé néz Isten népe. Nagyon közel az idő, amikor nemzetünk megkísérli <b>mindenkire rákényszeríteni a hét első napjának szent napként való megünneplését</b>. Nem fognak habozni, hogy az embereket saját lelkiismeretükkel szemben <b>kényszerítsék a nemzet által szombatnak kinevezett nap megünneplésére</b> (RHExtra, 1888. december 11.)." {LDE 144.2}
</details>

<details><summary>
A vasárnaptörvény jel lesz Isten népe számára, hogy hagyják el a nagyvárosokat, de ez előtt is érdemes vidékre költözni önellátás gyakorlásának céljából.
</summary>
"<b>A Teremtő azt szeretné, ha népe vidékre költözne, ahol letelepedne, saját gyümölcsöt, zöldséget termesztene</b>, és gyermekeik közvetlen kapcsolatba kerülhetnének Isten alkotásaival a természetben. Vigyétek el családjaitokat a városokból, ez az üzenetem! (2SM, 1902, 357–358. o.)." {LDE 99.3}<br>
"<b>Az Úr újból és újból arra utasította népét, költözzön vidékre, ahol megtermelheti magának a szükségeset, mert a vétel és az eladás nagyon komoly problémát fog jelenteni a jövőben.</b> Kezdjük el komolyan venni az újból elismételt felszólítást: menjetek ki a városokból a vidéki tájakra, ahol nincsenek egymás mellé zsúfolva a házak, és ahol ellenséges zavargásoktól mentesen élhettek (2SM, 1904, 141. o.)." {LDE 99.4}<br>
“Nincs már túl messze az az idő, amikor kénytelenek leszünk a régi tanítványokhoz hasonlóan puszta és magányos helyen keresni menedéket. <b>Ahogy</b> a Jeruzsálemben tartózkodó keresztényeknek a római hadsereg ostroma volt a menekülés jele, <b>úgy</b> minket az a hatalomátvétel figyelmeztet országunk részéről, amely <b>a pápaság szombatját kényszerítő rendeletben nyilvánul meg. Ez lesz a nagyvárosok elhagyásának ideje</b>, még a kisebb települések elhagyása előtt – viszont majd azokat is magányosabb otthonokra kell cserélni a hegyek között, félreeső helyeken (5T, 1885, 464–465. o.).” {LDE 121.1}
</details>

<details><summary>
Nagy vita lesz a világban a szombat körül, Isten népének ez lehetőség lesz bizonyságot tenni a szombatról.
</summary>
"Az utolsó napok háborúságaiban egységesen felsorakoznak Isten népével szemben mindazon romlott erők, akik feladták a Jahve törvénye iránti hűséget. <b>A nagy vita</b> a negyedik parancsolat szombatja körül forog majd ebben a harcban, mert az örök Törvényadó a szombat parancsában nevezi magát a menny és a föld teremtőjének (3SM, 1891, 392. o.)." {LDE 124.1}<br>
"<b>„Az én szombatjaimat bizony megtartsátok; mert jel az énközöttem és tiközöttetek nemzetségről nemzetségre, hogy megtudjátok… én vagyok az Úr, aki megszentellek titeket” (2Móz 31:13).</b> Néhányan akadályokat próbálnak majd gördíteni a szombat megünneplésének útjába, ezzel az indokkal: „Nem tudod, melyik nap a szombat”, azt azonban tudni vélik, mikor van vasárnap, és rendkívül buzgók az olyan törvények beiktatásában, amelyek kötelezővé teszik annak <b>megünneplését</b> (KC, 1900, 148. o.)." {LDE 124.2}<br>
"Az Úrnak engedelmeskedők buzgalma mind jobban növekszik majd, amikor a világ és az egyház egyesül a törvény érvénytelenítése érdekében. Az Isten parancsolatai ellen felhozott minden ellenvetés csak az igazság előrehaladásának készíti az utat, és képessé teszi védelmezőit, hogy bemutassák értékét az emberek előtt. Az igazságban szépség és erő rejlik, amit semmi sem tesz olyannyira nyilvánvalóvá, mint az ellenállás és az üldöztetés (13MR, 1896, 71–72. o.)." {LDE 140.4}<br>
"Mikor olyan nagy igyekezettel akarják kikényszeríteni a vasárnap megünneplését, ez lesz a legjobb alkalom, hogy a világnak bemutassuk az igazi szombatot a hamis ellenében. Az Úr a gondviselésében messze előttünk jár. Megengedte, hogy ezt a kérdést erővel központi problémává tegyék, hogy a törvényhozó testületek előtt alkalom nyíljék a negyedik parancsolat szombatjának bemutatására. Így a nemzet vezetőinek figyelmét az Örökkévaló szavainak bizonyságtételére irányíthatják, az igaz szombat érdekében (2MR, 1890, 197. o.)." {LDE 141.1}
</details>

<details><summary>
A szombatot megtartó nép kisebbségben lesz, és a világ haragja "felgerjed a hetednapi adventisták ellen", és "a maroknyi kisebbség az egyetemes gyűlölet tárgyává válik". E gyűlölet eredményeképpen rendeletet "adnak ki a parancsolatok megtartói ellen", ami "megfosztja őket a kormányzat védelmétől", aminek hatására Isten népe elmenekül a településekből a "legelhagyatottabb, legfélreesőbb helyek"re.
</summary>
"Akik lábbal tapossák Isten törvényét, emberi törvényeket hoznak, és azok elfogadására kényszerítik az embereket. Kigondolják, megtanácskozzák és eltervezik, mit fognak tenni. Az egész világ vasárnapot ünnepel, mondják, <b>miért ne tartaná be az ország törvényeit ez a szám szerint kicsiny nép is?!</b> (Ms, 1897, 163. o.)." {LDE 136.3}<br>
"<b>A világ felgerjed a hetednapi adventisták ellen</b>, mert ők nem hódolnak a pápaság előtt azzal, hogy tiszteletben tartják a vasárnapot, az antikrisztusi hatalom intézményét (TM, 1893, 37. o.)." {LDE 136.2}<br>
"Súlyos megtévesztés alatt állnak azok a vallási testületek, amelyek nem hajlandóak meghallani Isten figyelmeztető üzeneteit, és egyesülnek a polgári hatalommal a szentek üldözése céljából. <b>A protestáns egyházak összefognak a pápasággal a törvényt megtartó nép üldözésében</b>…" {LDE 145.2}<br>
"Ez a bárányhoz hasonló hatalom lép szövetségre a sárkánnyal, hogy <b>háborút viseljen</b> mindazok ellen, akik megtartják Isten parancsolatait, és akiknél Jézus Krisztus bizonyságtétele van (14MR, 1899, 162. o.)." {LDE 145.3}<br>
"Az egyház a polgári hatalom erős karjához folyamodik, és ebben a munkában <b>összefognak a katolikusok és a protestánsok</b> (GC, 1911, 607. o.)." {LDE 145.4}<br>
"Miután a vallásos világban mindenütt különösen vitatott kérdéssé válik a szombat, majd az egyházi és világi hatalmasságok összefognak, hogy kikényszerítsék a vasárnapünneplést, <b>a maroknyi kisebbség az egyetemes gyűlölet tárgyává válik</b>, mivel kitartóan elutasítja a tömegek igénye iránti engedelmességet (GC, 1911, 615. o.)." {LDE 137.3}<br>
"Amikor a rendelet, melyet a kereszténység különböző vezetői adnak ki a parancsolatok megtartói ellen, <b>megfosztja őket a kormányzat védelmétől</b>, és kiszolgáltatja őket a pusztulásukra törő embereknek, <b>Isten népe elmenekül</b> a városokból, a falvakból, és csoportokba verődve, a legelhagyatottabb, legfélreesőbb helyeken tartózkodik (GC, 1911, 626. o.)." {LDE 138.1}
</details>

<details><summary>
Isten népét - akik nem hajlandók engedelmeskedni a vasárnaptörvénynek - üldözni fogják. Brutális üldözés lesz. Némelyeket bebörtönöznek, egyesek mártírhalált halnak.
</summary>
"<b>Mindazok, akik a földi történelem utolsó napjaiban élnek, megtudják majd, mit jelent az igazság ügyéért üldözést szenvedni.</b> A törvényszékeken igazságtalanság uralkodik. A bírák nem lesznek hajlandóak meghallgatni az Isten törvényeihez hűségesek mondandóját, mert tudják, a negyedik parancsolat mellett szóló érvek megdönthetetlenek. Ezt mondják: „Törvényünk van, és a mi törvényünk szerint meg kell halniuk.” Isten szava nekik semmit nem jelent. Hiszen náluk a „mi törvényünk” a legfőbb tekintély. Azoknak kedveznek majd, akik tiszteletben tartják ezt az emberi törvényt, de akik nem hajolnak meg a bálványszombat előtt, nem találnak jóindulatra (ST, 1898. május 26.)." {LDE 145.5}<br>
"Mindazoknak, akik ebben a gonosz időben félelem nélkül szolgálják Istent a lelkiismeretük szerint, bátorságra, határozottságra, az Úr és Szava ismerésére lesz szükségük, mert akik hozzá hűek maradnak, azokat <b>üldözni fogják</b>, indítékaikat megkérdőjelezik, legjobb igyekezetüket félremagyarázzák, és nevüket, mint a gonoszét, megvetik (AA, 1911, 431–432. o.)." {LDE 147.1}<br>
"Amikor Róma üldözte a protestánsokat, Jézus Krisztus vallása csaknem megsemmisült, de <b>ezt jóval felülmúlja majd</b>, amikor a protestantizmus és a pápaság egyesül (3SM, 1889, 387. o.)." {LDE 147.2}<br>
"<b>Némelyeket bebörtönöznek</b>, mert megtagadják az Úr szombatjának megszentségtelenítését (PC, 1907, 118. o.)." {LDE 149.2}<br>
"Az igazság egyes követőit, akik nem hajlandók megünnepelni a vasárnapot, börtönbe vetik, másokat elűznek hazájukból, egyesek pedig rabszolgasorsra jutnak. Az ember ezt most lehetetlennek tartja. De amikor Isten visszavonja mérséklő lelkét a földről, és a mennyei elveket gyűlölő ember Sátán hatalmába kerül, az események megdöbbentően fognak alakulni. A szív nagyon kegyetlen tud lenni, ha eltávozik belőle Isten félelme és szeretete (GC, 1911, 608. o.)." {LDE 149.3}<br>
"A legjobb, amit tehetünk, hogy szoros kapcsolatba kerülünk Istennel, és ha Ő azt akarja, hogy <b>az igazságért mártíromságot szenvedjünk, az sokak üdvösségre vezetésének lehet az eszköze</b> (3SM, 1886, 420. o.)." {LDE 149.5}<br>
"Nem egy embert bebörtönöznek, sokan elmenekülnek a városokból és falvakból, hogy az életüket mentsék, és <b>némelyek Krisztusért mártírhalált halnak</b> az igazság védelmében. (3SM, 1889, 397. o.)" {LDE 150.1}<br>
"Az Isten törvényének megvédése érdekében folytonos küzdelem áll előttünk, a bebörtönzés kockázatával, javaink vagy akár az életünk elvesztésével. (5T, 1889, 712. o.)" {LDE 150.2}<br>
"Mindenkitől meg akarják követelni, hogy az isteni törvény áthágásával engedelmeskedjen az emberi rendelkezéseknek. A hűségeseket megfenyegetik, feljelentik és elítélik. „<b>Szülők és testvérek is, rokonok és barátok is</b>” elárulják őket, sőt halálra adják őket (PK, 1914, 588. o.)." {LDE 150.3}<br>
"<b>Nem kell a régi mártírok bátorságával és állhatatosságával rendelkeznünk, míg olyan helyzetbe nem kerülünk, amilyenben ők voltak… Ha az üldözések visszatérnek, megadatik majd a kegyelem, hogy a Lélek minden erejét mozgósítsuk, és ezzel igazi hősiességről tehessünk bizonyságot</b> (OHC, 1889, 125. o.)." {LDE 150.4}<br>
"A tanítványok nem rendelkeztek a mártírok bátorságával és állhatatosságával, amíg erre a kegyelemre nem volt szükségük (DA, 1898, 354. o.)." {LDE 150.5}
</details>

<details><summary>
Csak a fenevad bélyegét (vagy nevét, vagy nevének számát) viselők adhatnak-vehetnek majd.
</summary>
Jel 13:16 "Azt is teszi mindenkivel, kicsinyekkel és nagyokkal, gazdagokkal és szegényekkel, szabadokkal és szolgákkal, hogy az ő jobb kezükre vagy a homlokukra bélyeget tegyenek;"<br>
Jel 13:17 "<b>És hogy senki se vehessen, se el ne adhasson [semmit], hanem csak akin a fenevad bélyege van, vagy neve, vagy nevének száma.</b>"<br>
"A felhalmozott gazdagság hamarosan értéktelenné válik. Amikor <b>kiadják a rendeletet, hogy senki sem adhat és nem vehet</b>, hacsak nincs rajta a fenevad bélyege. Isten felszólít bennünket, hogy most tegyünk meg minden tőlünk telhetőt a világ figyelmeztetésére (RH, 1878. március 21.)." {LDE 148.2}<br>
"Közeledik az idő, amikor semmilyen áron sem tudunk eladni. Hamarosan <b>kiadják a rendeletet, amely megtiltja az embereknek, hogy bárkitől vásároljanak vagy bárkinek eladjanak, hacsak az illetőn nincs a fenevad bélyege</b>. Röviddel ezelőtt ez majdnem megvalósult Kaliforniában, de csak a négy szél fújásának fenyegetése volt (Jel 7:1), mert még mindig féken tartja őket a négy angyal. Még nem készültünk el. Még mindig van munka, amit el kell végeznünk, és azután az angyalok parancsot kapnak, engedjék, hogy a négy szél fújjon a földre (5T, 1882, 152. o.)." {LDE 148.3}<br>
"A Sátánnal folytatott küzdelem végső nagy összecsapásában az Istenhez hűségesek minden földi támogatást nélkülözni fognak. Mivel nem hajlandóak a világi hatalmaknak engedve az Úr törvényét áthágni, <b>megtiltják nekik, hogy vegyenek és adjanak</b> (DA, 1898, 93. o.)." {LDE 148.4}<br>
"Sátán azt mondja: „Az élelem és ruházat hiányától félve csatlakoznak a világhoz Isten törvényének áthágásában. A föld teljes mértékben az uralmam alá kerül” (PK, 1914, 183–184. o.)." {LDE 149.1}
</details>

## Isten pecsétje és a fenevad bélyege

### Isten pecsétje

<details><summary>
A Jel. 7. fejezete szerint addig nem lesz elengedve a négy szél, <b>azaz addig tartják féken a gonoszságot, amíg meg nem pecsételik Isten népét a homlokukon.</b>
</summary>
Jel 7:1 "Ezek után láték négy angyalt állani a földnek négy szegletén, a földnek négy szélét tartva, hogy szél ne fújjon a földre, se a tengerre, se semmi élőfára."<br>
Jel 7:2 "És láték más angyalt feljőni napkelet felől, akinek kezében vala az élő Istennek pecséte; és nagy szóval kiálta a négy angyalnak, akinek adatott, hogy ártson a földnek és a tengernek,"<br>
Jel 7:3 "Ezt mondván: Ne ártsatok se a földnek, se a tengernek, se a fáknak addig, míg meg nem pecsételjük a mi Istenünk szolgáit az ő homlokukon."
</details>

<details><summary>
Továbbá Jel. 7. szerint <b>a megpecsételtek száma: 144 000</b>.
</summary>
Jel 7:4 "És hallám a megpecsételtek számát: Száznegyvennégyezer, az Izrael fiainak minden nemzetségéből elpecsételve."
</details>

EW szerint "az Úr népét a homlokukon elpecsételik – de **ez nem valamilyen látható pecsét vagy bélyeg lesz, hanem az igazságban való megingathatatlan szellemi és lelki alap** –, …" {LDE 219.4}

### A szombat megünneplése a pecsét megkapásának egyik feltétele, és a pecsét az Isteni védelem jele (ami ugyan emberi szemmel nem látható).

<details><summary>
<b>"Az élő Isten pecsétjét azokra helyezik, akik lelkiismeretesen megtartják az Úr szombatját". Miért? Mert "a Tízparancsolatból egyedül a negyedik viseli magán a nagy Törvényadó, a menny és a föld Teremtőjének pecsétjét". A "szombatnak a megünneplése lesz az Isten iránti hűségünk próbája".</b>
</summary>
"Az élő Isten pecsétjét azokra helyezik, akik lelkiismeretesen megtartják az Úr szombatját (7BC, 1897, 980. o.)." {LDE 220.1}<br>
"Akik majd elnyerik homlokukra az élő Isten pecsétjét, azoknak meg kell tartaniuk a negyedik parancsolat szombatját (7BC, 1899, 970. o.)." {LDE 220.2}<br>
"A szombat igazi megünneplése a menny iránti hűség jele (7BC, 1899, 981. o.)." {LDE 220.3}<br>
"A Tízparancsolatból egyedül a negyedik viseli magán a nagy Törvényadó, a menny és a föld Teremtőjének pecsétjét (6T, 1900, 350. o.)." {LDE 220.4}<br>
"A Mindenható emlékművének, az Édenben elrendelt hetedik napi szombatnak a megünneplése lesz az Isten iránti hűségünk próbája (Letter, 1900, 94.)." {LDE 220.5}
</details>

"Jel kerül az Örökkévaló népének minden tagjára, **ugyanolyan valóságosan**, ahogyan megjelölték a héber otthonok ajtaján a szemöldökfát, hogy megőrizzék magukat a pusztulástól. Isten kijelenti: „**És adám nékik a szombataimat is, hogy legyenek jegyül köztem és őközöttük; hogy megtudják, hogy én vagyok az Úr, az Ő megszentelőjük**” (Ez 20:12) (7BC, 1900, 969. o.)." {LDE 220.6}

### Milyen jellemű emberek kapnak pecsétet az Istentől?

<details><summary>
Csak azok, "akik Krisztuséhoz hasonló jellemmel rendelkeznek", akiknek "teljesen Jézus képmását kell visszatükrözniük".
</summary>
"Az élő Isten pecsétje csak azokra kerül, akik Krisztuséhoz hasonló jellemmel rendelkeznek (7BC, 1895, 970. o.)." {LDE 221.1}<br>
"Akik megkapják az Úr pecsétjét, és védelmet élveznek a nyomorúság idején, teljesen Jézus képmását kell visszatükrözniük (EW, 1851, 1. o.)." {LDE 221.2}
</details>

<details><summary>
"Törekszünk-e elérni az Ő teljességét, mind magasabbra és magasabbra jutva, megpróbálva elnyerni jellemének tökéletességét? Amikor a menny szolgái elérik ezt a pontot, akkor elpecsételtetnek a homlokukon. ... Tökéletesek lesznek benne, ..."
</summary>
"Küzdünk-e minden Istentől jövő erőnkkel, hogy eljussunk a Krisztus teljességével ékeskedő kor mértékére? Törekszünk-e elérni az Ő teljességét, mind magasabbra és magasabbra jutva, megpróbálva elnyerni jellemének tökéletességét? Amikor a menny szolgái elérik ezt a pontot, akkor elpecsételtetnek a homlokukon. A jegyző angyal kijelenti: „Elvégeztetett!” Tökéletesek lesznek benne, övéi a teremtés és a megváltás által (3SM, 1899, 427. o.)." {LDE 222.1}
</details>

### Fenevad bélyege

Jel 13:16 "Azt is teszi mindenkivel, kicsinyekkel és nagyokkal, gazdagokkal és szegényekkel, szabadokkal és szolgákkal, hogy az ő jobb kezükre vagy a homlokukra bélyeget tegyenek;“

Jel 13:17 "És hogy senki se vehessen, se el ne adhasson [semmit], hanem csak akin a fenevad bélyege van, vagy neve, vagy nevének száma."

<details><summary>
<b>EW egyértelműen többször is a vasárnap megünneplésével azonosítja a fenevad bélyegét.</b>
</summary>
"Isten egy népet mutatott Jánosnak, amely különbözött azoktól, akik a hét első napját ünnepelve imádják a fenevadat vagy annak képét. <b>A vasárnap megünneplése lesz a fenevad bélyege</b> (TM, 1898, 133. o.)." {LDE 223.4}<br>
"<b>A fenevad bélyege a pápaság nyugalomnapja</b> (Ev, 1899, 234. o.)." {LDE 224.1}<br>
"Amikor eljön a próba, világosan kitűnik, hogy mi <b>a fenevad bélyege: a vasárnap megtartása</b> (7BC, 1900, 980. o.)." {LDE 224.2}<br>
"Isten jele vagy pecsétje a hetedik nap, a szombat, azaz a teremtés emlékünnepének megtartásában nyilvánul meg… <b>A fenevad bélyege</b> ezzel ellentétes: <b>a hét első napjának a megünneplése</b> (8T, 1904, 117. o.)." {LDE 224.3}
</details>

"„Azt teszi mindenkivel, kicsinyekkel és nagyokkal… hogy az ő jobb *kezük*re vagy **homlokuk**ra bélyeget tegyenek” (Jel 13:16). *Vasárnap* nemcsak a *kezükkel nem dolgozhatnak* az emberek, hanem **értelmükkel is el kell ismerniük a vasárnapot nyugalomnapként** (SpTBC, 1897, 6–7. o.)." {LDE 224.4}

<details><summary>
"Ránk akarják majd erőltetni a fenevad bélyegének felvételét."
</summary>
"Nincs már messze az az idő, amikor minden lélek próba elé kerül. <b>Ránk akarják majd erőltetni a fenevad bélyegének felvételét.</b> Akik lépésről lépésre engedtek a világ igényeinek és alkalmazkodtak szokásaihoz, azok inkább meghódolnak az éppen fennálló hatalmasságok előtt, mintsem kitegyék magukat a gúnyolódásnak és bántalmazásnak, a börtön- vagy halálbüntetésnek. <b>A küzdelem az isteni és az emberi parancsolatok megtartása között folyik.</b> Ekkoriban válik külön az egyházban az arany és a salak (5T, 1882, 81. o.)." {LDE 173.6}
</details>

### "Csak két csoport létezhet." Valaki vagy az Isten pecsétjét vagy a fenevad bélyegét kapja meg, nincs harmadik opció. A két csoport közti nagy különbség, választóvonal az lesz, hogy az Istenhez tartozó csoport tagjai újjászületett emberek lesznek.

<details><summary>
Bizonyíték
</summary>
"<b>Csak két csoport létezhet.</b> Mindegyik megkülönböztető jegyet visel: az élő Isten pecsétjét <b>vagy</b> a fenevadnak és képének bélyegét (RH, 1900. január 30.)." {LDE 215.1}<br>
"Az egész keresztény világ részese lesz a hit és a hitetlenség közötti nagy összecsapásnak. <b>Mindenki állást foglal.</b> Néhányan látszólag egyik oldalon sem bonyolódnak bele a viszályba. Úgy tűnhet, hogy <b>nem vetik el az igazságot, de nem fognak bátran kiállni a javaik elvesztése vagy a szemrehányástól való félelem miatt az Úrért. – Ők mindnyájan az Üdvözítő ellenségei közé számláltatnak</b> (RH, 1893. február 7.)." {LDE 215.2}<br>
"Az idők végéhez közeledve a világosság és a sötétség gyermekei közötti határvonal egyre élesebben fog kirajzolódni. Mindinkább különböznek majd egymástól. Ezt az eltérést Jézus szavai fejezik ki: <b>„újonnan született”</b> – vagyis újjáteremtetett Krisztusban, meghalt a világnak és Istennek él. Ezek azok a falak, amelyek választóvonalat húznak a mennyei és a földi közé, és leírják a különbséget a világhoz tartozók és az abból kihívottak között. Ők a kiválasztottak és a becsesek Atyjuk szemében (SpTBC, 1882, 3. o.)." {LDE 215.3}
</details>

### Miért olyan nagy jelentőségű dolog a Szombat megtartása?

"A hűség nagy próbája a szombat lesz, mert az igazságnak különösen vitatott pontja. A végső próbatétel idején éles határvonal fog húzódni Isten szolgái és azok között, akik nem szolgálják Őt. Míg a negyedik parancsolat megtagadása és a hamis szombat megtartása, amit az állam törvénye megkíván, egyenlő az istenellenes hatalomnak tett hűségesküvel, addig az igazi szombat megtartása, ahogy az Isten törvénye megszabja, a Teremtő iránti hűség bizonyítéka. Míg az egyik csoport a földi hatalmaknak való engedelmesség jelét elfogadva a fenevad bélyegét veszi fel, a másik a menny tekintélyéhez való hűség jelét választva, megkapja Isten pecsétjét." {GC 605.2}

Szombat: Isten tekintélyének jele.

Vasárnap: Róma uralmának jele.

"Az ember boldogságának nagy ellensége a kereszténység idején a negyedik parancsolatban rögzített szombatot sorozatos támadások célpontjává tette. **Sátán így szólt:** „Én Isten céljaival ellentétesen cselekszem. Követőimet felhatalmazom rá, hogy félretegyék az Úr emlékünnepét, a hetedik napi szombatot. Így megmutatom a világnak, hogy a menny által megszentelt és megáldott idő megváltozott. Többé nem él ez a nap az emberek emlékezetében. Azt teszem, hogy mindenki megfeledkezzék róla. Egy olyan napot állítok a helyére, amely nem hordja magán Isten hitelesítő pecsétjét illetve nem lehet jel az Örökkévaló és népe között. Arra késztetem majd a vasárnap elfogadóit, hogy e napnak tulajdonítsák azt a szentséget, amellyel Isten a szombatot ruházta fel” (PK, 1914, 183–184. o.)." {LDE 123.3}

### Kiről és mikor lehet mondani, hogy felvette a fenevad bélyegét?

"Még senki sem vette magára a fenevad bélyegét (Ev, 1899, 234. o.)." {LDE 224.5}

<details><summary>
Addig nem lehet felvenni a fenevad bélyegét, míg ki nem adják a rendeletet a vasárnap imádásának kikényszerítésére.
</summary>
"A vasárnapünneplés most még nem a fenevad bélyege, és mindaddig nem is lesz az, amíg ki nem adják a rendeletet, amellyel az embereket a hamis nyugalomnap imádására kényszerítik. Elérkezik az idő, amikor ez a nap lesz a próba, de ez az idő most még nincs itt (7BC, 1899, 977. o.)." {LDE 224.6}
</details>

<details><summary>
A rendelet idején is csak azok veszik magukra a fenevad bélyegét, akik már kaptak világosságot Isten törvényéről, és ennek ellenére választják az emberi törvényeket, tehát akiknek ismertetve lett a szombat igazsága és a szombat be nem tartásának következményei, de ennek ellenére a vasárnap imádását választják. "Isten büntetése csak akkor fog lesújtani, ha az ember már meggyőződhetett az igazságról, és azt tudatosan elutasította. ... Mindenki eleget fog tudni ahhoz, hogy értelmesen dönthessen." {GC 605.1}
</summary>
"Isten azért adta az embereknek a szombatot, hogy jel legyen közte és közöttük, ezzel a hűségüket próbálja meg. Azok, akik az előttünk álló nagy válság idején is engedetlenek maradnak, és továbbra is emberi törvényeket emelnek a menny rendelkezése fölé, miután világosságot kaptak Isten törvényéről, magukra fogják venni a fenevad bélyegét (Ev, 1900, 235. o.)." {LDE 225.1}<br>
"Másrészről pedig Isten törvénye, amely elrendeli a Teremtő nyugalomnapjának megtartását, követel engedelmességet, és kinyilatkoztatja mindazok megbüntetését, akik megsértik rendelkezéseit. {GC 604.2}<br>
"Aki e félreérthetetlen <b>következmények ismeretében</b> lábbal tiporva Isten törvényét, emberi törvényeknek engedelmeskedik, az magára veszi a fenevad bélyegét, annak a hatalomnak a hűségjelét, amelynek Istent megtagadva engedelmeskedik. A menny intése így hangzik: „Ha valaki imádja a fenevadat és annak képét, és bélyegét felveszi vagy homlokára vagy kezére, az is iszik az Isten haragjának borából, amely elegyítetlenül töltetett az Ő haragjának poharába” (Jel. 14:9–10)." {GC 604.3}<br>
"<b>De Isten büntetése csak akkor fog lesújtani, ha az ember már meggyőződhetett az igazságról, és azt tudatosan elutasította.</b> Sok embernek még soha nem volt alkalma meghallani a korunknak szóló különleges igazságokat. A negyedik parancsolat kötelező voltát még senki nem világította meg nekik igazán. De aki olvas minden szívben, és mérlegre tesz minden indítékot, nem engedi, hogy bárkinek is, aki tudni akarja az igazságot, téves fogalmai legyenek a küzdelem kimeneteléről. Isten nem kíván vak engedelmességet. <b>Mindenki eleget fog tudni ahhoz, hogy értelmesen dönthessen.</b> {GC 605.1}"
</details>

<details><summary>
Tehát a fenevad bélyege felvételének két feltétele van:
</summary>
"Senkit sem fognak kárhoztatni, amíg nem nyert világosságot, és nem szembesült a negyedik parancsolatban foglalt kötelezettséggel. De amikor <b>a hamis szombatot kötelezővé tévő rendeletet kiadják</b>, és <b>a harmadik angyal hangos kiáltása óv a fenevad és annak képe imádásától</b>, világos választóvonalat húz a hamis és az igaz közé. <b>Ha valaki ekkor továbbra is folytatja a törvényszegést, magára veszi a fenevad bélyegét</b> (Ev, 1899, 234–235. o.)." {LDE 225.4}<br>
"Amikor <b>a vasárnapünneplést törvény teszi kötelezővé</b>, és <b>a világ megvilágosodik az igazi szombat követelményét illetően</b>, ha valaki akkor szegi meg Isten törvényét, hogy olyan rendelkezésnek engedelmeskedjen, amely nem bír magasabb tekintéllyel Rómáénál, ezzel a pápaságot Isten fölé helyezi. Rómának hódol, és annak a hatalomnak, amely érvényt akar szerezni a Róma által elrendelt ünnepnek. – A fenevadat és annak képét imádja." {LDE 226.1}
</details>

- "a vasárnapünneplést törvény teszi kötelezővé"
- "a világ megvilágosodik az igazi szombat követelményét illetően", "a harmadik angyal hangos kiáltása óv a fenevad és annak képe imádásától"

<details><summary>
Aki e feltételek teljesülésekor tudatosan választja (vagy folytatja) a vasárnap megünneplését, az magára veszi a fenevad bélyegét.
</summary>
"Ha az emberek elvetik az ünnepet, amelyet Isten a saját tekintélye jelének nyilvánított, és helyette azt tartják tiszteletben, amit Róma fennhatóságának jeléül választott, ezzel elfogadják a Róma iránti hódolat jelét: a fenevad bélyegét. Ez azonban nem történik meg, amíg a kérdést világosan az emberek elé nem tárják, és nem választottak Isten parancsolatai és az emberi rendeletek között. Aki ekkor is folytatja a törvényszegést, az magára veszi a fenevad bélyegét (GC, 1911, 449. o.)." {LDE 226.2}
</details>

"Ha valaki nem dolgozik vasárnap, az még nem jelenti a fenevad bélyegének felvételét…" {LDE 139.1}

<details><summary>
Ne dolgozzunk szándékosan vasárnap, nehogy bajt hozzunk magunkra, inkább végezzünk missziómunkát vasárnap.
</summary>
… Ahol az ellenállás annyira erős, hogy a munkavégzés üldözést támaszthatna, testvéreink tegyék ezt a napot az igazi missziómunka alkalmává! (SW, 1895, 69–70. o.)." {LDE 139.1}
</details>

<details><summary>
Ha vállalkozásod eddig vasárnap is üzemelt, és arra kényszerítenek, hogy hagyd abba a munkát és zárd be a vállalkozásodat vasárnap, és ezt meg is teszed, "emiatt nem kerülsz összeütközésbe Isteneddel".
</summary>
"Ha idejönnének, és így szólnának: „hagyd abba a munkát, és zárd be a nyomdát vasárnap”, én nem mondanám, hogy „folytasd a nyomtatást”, mert emiatt <b>nem</b> kerülsz összeütközésbe Isteneddel! (Ms, 1898, 163. o.)." {LDE 139.2}
</details>

### Az, hogy régen nem volt próba a szombat, nem jelenti azt, hogy akkor a jövőben sem lehet

<details><summary>
"Mivel olyan sok jó keresztény aludt el a hitben diadalmaskodva, anélkül, hogy megtartotta volna az igazi szombatot, egyesek kételkedtek, hogy az most próba lenne a számunkra…"
</summary>
"Láttam, hogy a szombat jelen próbája nem jöhetett el, amíg Jézus közbenjárása a szentélyben be nem fejeződött, és amíg be nem ment a második kárpit mögé; ezért azok a keresztények, akik a szentek szentjébe vezető ajtó kinyílása előtt aludtak el, amikor az éjféli kiáltás lezárult, 1844 júliusában, és akik nem tartották meg az igazi szombatot, most reménységben nyugodnak, mert nem volt meg az a világosságuk és próbájuk a szombatot illetően, amellyel mi most rendelkezünk, amióta ez az ajtó megnyílt. Láttam, hogy Sátán megkísértett némelyeket Isten népe közül ezen a ponton. <b>Mivel olyan sok jó keresztény aludt el a hitben diadalmaskodva, anélkül, hogy megtartotta volna az igazi szombatot, egyesek kételkedtek, hogy az most próba lenne a számunkra</b>…" {LDE 222.2}
</details>

## Késői eső

### Mi az?

**„Ismerjük hát el, törekedjünk megismerni az Urat. Az Ő kijövetele bizonyos, mint a hajnal, és eljő hozzánk, mint eső, mint késői eső, amely megáztatja a földet.” (Hós. 6:3) „Ti is, Sionnak fiai! Örvendezzetek és vigadjatok az Úrban, a ti Istenetekben; mert megadja néktek az esőt igazság szerint, és korai és kései esőt hullat néktek.” (Jóel 2:23) „Az utolsó napokban, ezt mondja az Isten, kitöltök az én Lelkemből minden testre.” „És lészen, hogy mindaz, aki az Úrnak nevét segítségül hívja, megtartatik.” (Acs. 2:17, 21)**

<details><summary>
"Az Úr a természet működésével ábrázolja a Szentlélek munkáját".
</summary>
"„Megadja néktek az esőt… korai és kései esőt hullat néktek” (Jóel 2:23). Keleten a korai eső a vetés idején hull, mert szükség van rá a mag meggyökerezéséhez. A termékenyítő esők hatására a gyönge sarj kibújik. A késői eső az évszak vége felé esik, megérleli a gabonát, és előkészíti az aratásra. Az Úr a természet működésével ábrázolja a Szentlélek munkáját (lásd: Zak 10:1; Hós 6:3; Jóel 2:28)." {LDE 183.1}<br>
"Amiképpen a harmat és az eső arra adatott, hogy a mag először kicsírázzon, azután megérjen az aratásra, úgy a Szentlélek is azért jön, hogy munkálja a fejlődés és a lelki növekedés folyamatát. A búzaszem érése bemutatja, hogyan teljesedik ki Isten kegyelmének munkája a lélekben. A Szentlélek erejének hatására a Mindenható erkölcsi képmására formálódik a jellem. Teljesen át kell alakulnunk Krisztus hasonlatosságára." {LDE 183.2}
</details>

<details><summary>
"A föld aratását érlelő késői eső azt a lelki kegyelmet ábrázolja, amely <b>előkészíti az egyházat az ember Fiának eljövetelére</b>."
</summary>
"Közvetlenül azelőtt, hogy Krisztus másodszor is eljönne a menny felhőiben, Keresztelő Jánoséhoz hasonlítható munkát kell végezni. Isten olyan embereket hív el, akik előkészítik a népet, hogy megállhassanak az Úr nagy napján… Jánoséhoz hasonló lelki tapasztalattal kell rendelkeznünk ahhoz, hogy olyan üzenetet közvetíthessünk, mint ő. Ugyanannak a munkának kell hatnia bennünk is. Istenre kell tekintenünk, és ha rá figyelünk, nem saját magunkkal foglalkozunk (8T, 1904, 332–333. o.)." {LDE 63.1}<br>
"A föld aratását érlelő késői eső azt a lelki kegyelmet ábrázolja, amely előkészíti az egyházat az ember Fiának eljövetelére. Ellenben ha nem hull a korai eső, nem lesz élet; a zöld gabonaszár nem érik be. Ha a korai záporok nem végezték el munkájukat, a késői eső egyetlen magot sem tehet tökéletessé (TM, 1897, 506. o.)." {LDE 183.3}
</details>

"A világ aratásának befejezéséhez közeledve a lelki kegyelem rendkívüli kiáradását ígérte Isten, amely előkészíti a gyülekezetet az ember Fiának eljövetelére. **A Szentírás a Lélek kitöltetését a késői esőhöz hasonlítja** (AA, 1911, 55. o.)." {LDE 186.1}

<details><summary>
"A korai eső volt a Lélek kitöltetése az apostolok idejében, amely csodálatos gyümölcsöt érlelt. <b>A késői eső azonban ennél is nagyobb hatású lesz</b> (8T, 1904, 21. o.)." {LDE 185.5}
</summary>
"A Lélek kiáradása volt a korai eső kezdete az apostolok napjaiban, amely dicső gyümölcsöt érlelt. Az idők végezetéig érezhető lesz jelenléte az igaz egyházban (AA, 1911, 54–55. o.)." {LDE 184.4}
</details>

"Mielőtt az Örökkévaló ítéletei utoljára látogatnák meg a földet, az egyszerű istenfélelem olyan mértékben fog **megújulni** az Úr népe körében, **amilyenre az apostoli idők óta nem volt példa**. Isten és a Szentlélek kitölti erejét a népére (GC, 1911, 464. o.)." {LDE 186.2}

"A munka hasonló lesz a pünkösdnapihoz. Ahogyan az örömhír terjesztésének kezdetén korai eső hullt a Szentlélek kiáradásával, hogy szárba szökkentse az értékes magot, úgy **fog majd hullani a késői eső az evangélium hirdetésének lezárulásakor**, hogy beérlelje a termést (GC, 1911, 611. o.)." {LDE 186.3}

### Mikor volt / van / lesz?

Még nem volt és jelenleg nincs késői eső: "**jövő esemény**ként tekintünk a Szentlélek gyülekezetekre való kitöltetésére". {LDE 188.4}

De "kiváltsága az egyháznak, hogy **már most is** rendelkezzen vele. Keressétek őt, imádkozzatok érte, higgyetek benne! Szükségünk van rá, és a menny csak arra vár, hogy mindnyájunknak adhasson Lelkéből! (Ev, 1895, 701. o.)." {LDE 188.4}

### **Mi a feltétele a Lélek kitöltésének?**

<details><summary>
"Amint elkészül az út a Szentlélek előtt, megérkezik az áldás is."
</summary>
"<b>Amint elkészül az út a Szentlélek előtt, megérkezik az áldás is.</b> Sátán többé éppúgy nem tudja megakadályozni az Isten népére hulló áldás záporát, mint ahogy az ég csatornáit sem képes bezárni, hogy eső ne essék a földre (1SM, 1887, 124. o.)." {LDE 188.2}
</details>

"**Láttam**, hogy senki sem részesülhet a „felüdülésben”, hacsak nem győzedelmeskedett **már** minden gyengeség, büszkeség, önzés, világ iránti szeretet vagy minden rossz szó és cselekedet fölött. Közeledjünk ezért egyre jobban az Úrhoz! Komolyan törekedjünk megvalósítani ama előkészületet, ami által képesek leszünk megállni a csatában Istenünk nagy napján! (EW, 1851, 71. o.)." {LDE 192.2}

"**Sátán semmitől nem fél annyira, mint hogy Isten népe megtisztítja az utat, és eltávolít minden akadályt, hogy az Úr kiáraszthassa Lelkét elbágyadt egyházára… Minden kísértésnek, minden nyílt vagy titkos ellentétes befolyásnak sikeresen ellen lehet állni: „nem erővel, sem hatalommal, hanem az én Lelkemmel! Azt mondja a Seregeknek Ura” (Zak 4:6)** (1SM, 1887, 124. o.)." {LDE 192.4}

<details><summary>
"<b>A késői eső el fog jönni, és Isten áldása majd mindenkit betölt, aki megtisztíttatott a szennytől. Ma kell átadnunk magunkat Jézus Krisztusnak, hogy alkalmassá tehessen az Úr színétől jövő felüdülés idejére – alkalmassá a Szentlélek keresztségére</b> (1SM, 1892, 191. o.)." {LDE 193.1}
</summary>
"Reánk bízták jellemhibáink gyógyítását, hogy tisztítsuk meg a lélek templomát minden szennytől. <b>Csak ezután</b> árad ki ránk a késői eső, ahhoz hasonlóan, ahogy egykor a korai eső hullott a tanítványokra pünkösd napján (5T, 1882, 214. o.)." {LDE 192.3}
</details>

<details><summary>
"<b>Az Úr közölte</b>, hogy ha Isten népe nem feszíti meg erejét, hanem tétlenül várja a felüdülést, hogy rájuk szálljon, és eltávolítsa hibáikat, s helyesbítse tévedéseiket; ha arra támaszkodnak, hogy az tisztítsa meg őket a test és a lélek minden szennyétől, s alkalmassá tegye őket a harmadik angyal hangos kiáltásában való részvételre, akkor híjával találtatnak. A felüdülés, vagyis <b>Isten ereje csak azokra száll, akik elkészítették magukat erre</b>, végezve az Isten által rájuk bízott feladatot; nevezetesen, megtisztítják magukat a test és lélek minden szennyétől, <b>Isten félelmében tökéletessé téve megszentelődésüket</b>." {1T 619.1}
</summary>
"<b>Akik határozott erőfeszítések helyett egyszerűen a Szentlélektől várják el, hogy cselekvésre késztesse őket, el fognak veszni a sötétségben. Nem ülhetsz nyugodtan, semmit sem téve Isten művéért!</b> (ChS, 1903, 228. o.)." {LDE 196.1}
</details>

### Mikor jön el a Lélek kitöltése?

<details><summary>
"Amikor a gyülekezetek élő, dolgozó közösséggé alakulnak".
</summary>
"<b>Amikor a gyülekezetek élő, dolgozó közösséggé alakulnak</b>, őszinte kérésükre válaszul megkapják a Szentlelket… Akkor a menny csatornái megnyílnak, hogy kiárasszák rájuk a késői esőt (RH, 1890. február 25.)." {LDE 193.2}
</details>

Amikor Isten népe "tapasztalatból tudja, mit jelent az Üdvözítővel együtt dolgozni." {LDE 193.3}

<details><summary>
"<b>Amikor teljes szívvel, egészen odaszenteljük magunkat Krisztus szolgálatára</b>, Isten ezt a tényt a Szentlélek mérték nélküli kiárasztásával ismeri el; de ez nem történik meg addig, amíg <b>az egyház legnagyobb része</b> nem válik a menny munkatársává"
</summary>
"Isten Lelkének nagy kiárasztása, amely dicsőségével fogja beragyogni az egész földet, nem jön el addig, amíg nem vagyunk megvilágosodott nép, amely <b>tapasztalatból tudja, mit jelent az Üdvözítővel együtt dolgozni. Amikor teljes szívvel, egészen odaszenteljük magunkat Krisztus szolgálatára</b>, Isten ezt a tényt a Szentlélek mérték nélküli kiárasztásával ismeri el; de ez nem történik meg addig, amíg <b>az egyház legnagyobb része</b> nem válik a menny munkatársává (ChS, 1896, 253. o.)." {LDE 193.3}
</details>

<details><summary>
"Amikor majd eltűnik a tunyaság és lustaság szégyene az egyházból".
</summary>
"<b>Amikor majd eltűnik a tunyaság és lustaság szégyene az egyházból</b>, az Úr Lelke kegyelmesen megnyilatkozik. Isteni erő nyilvánul meg, és az egyház meglátja a seregek Urának gondviselő munkáját (9T, 1909, 46. o.)." {LDE 193.4}
</details>

### A késői eső eredménye

<details><summary>
A késői eső eredménye minden bizonnyal hasonló lesz ahhoz az eredményhez, amit a Szentlélek pünkösdnapi kiárasztása eredményezett, ami az, hogy <b>a</b> "<b>feltámadt Üdvözítőről szóló örömhír eljutott a lakott világ legtávolabbi részeibe is… Mindenfelől özönlöttek az újonnan megváltott emberek a gyülekezetekbe. A visszaeső bűnösök ismételten megtértek…</b>". Erről az eredményről <b>bővebb információ a következő fejezetben</b> (hangos kiáltás).
</summary>
"Mit eredményezett a Szentlélek pünkösdnapi kiárasztása? A feltámadt Üdvözítőről szóló örömhír eljutott a lakott világ legtávolabbi részeibe is… Mindenfelől özönlöttek az újonnan megváltott emberek a gyülekezetekbe. A visszaeső bűnösök ismételten megtértek… A hívőket csak az a cél vezérelte, hogy Krisztus jellemének hasonlóságát bemutassák, és országa kiterjesztésén munkálkodjanak (AA, 1911, 48. o.)." {LDE 185.4}
</details>

" A késői eső megeleveníti és megerősíti őket, hogy megállhassanak a nyomorúság idején." {LDE 201.1} Őket, mármint Isten népét.

"**Felkészíti a szenteket, hogy megállhassanak a hét utolsó csapás időszakában**". {LDE 186.4}

## A hangos kiáltás, a hármas angyali üzenet

### Az utolsó üzenet a világnak

<details><summary>
A <b>Jel. 14. és 18. fejezeteiben szereplő üzenetek</b>nek egészen a földi történelem lezárulásáig jelentőségük lesz. A Jel. 14. fejezetében van a hármas-angyali üzenet, míg a 18. fejezetben van az ún. negyedik angyal üzenete, ami a második angyal üzenete kiegészítve. A 4. angyal üzenete "a harmadik angyal üzenetével együtt alkotják a föld lakóinak adandó utolsó figyelmeztetést".
</summary>
Jel 14:6 "És láték más angyalt az ég közepén repülni, akinél vala az örökkévaló evangélium, hogy a föld lakosainak hirdesse az evangéliumot, és minden nemzetségnek és ágazatnak, és nyelvnek és népnek,"<br>
Jel 14:7 "Ezt mondván nagy szóval: Féljétek az Istent, és neki adjatok dicsőséget: mert eljött az ő ítéletének órája; és imádjátok azt, aki teremtette a mennyet és a földet, és a tengert és a vizek forrásait."<br>
Jel 14:8 "És más angyal követé azt, mondván: Leomlott, leomlott Babilon, a nagy város! mert az ő paráznaságának haragborából adott inni minden pogány népnek."<br>
Jel 14:9 "És harmadik angyal [is] követé azokat, mondván nagy szóval: Ha valaki imádja a fenevadat és annak képét, és bélyegét felveszi vagy homlokára vagy kezére,"<br>
Jel 14:10 "Az is iszik az Isten haragjának borából, amely elegyítetlenül töltetett az ő haragjának poharába: és kínoztatik tűzzel és kénkővel a szent angyalok előtt és a Bárány előtt;"<br>
Jel 14:11 "És az ő kínlódásuknak füstje felmegy örökkön örökké; és nem lesz nyugalmuk éjjel és nappal, akik imádják a fenevadat és annak képét, és ha valaki az ő nevének bélyegét felveszi."<br>
Jel 14:12 "Itt van a szenteknek békességes tűrése, itt akik megtartják az Isten parancsolatait és a Jézus hitét!"<br>
Jel 14:13 "És hallék az égből szózatot, amely ezt mondja vala nekem: Írd meg: Boldogok a halottak, akik az Úrban halnak meg mostantól fogva. Bizony, azt mondja a Lélek, mert megnyugosznak az ő fáradságuktól, és az ő cselekedeteik követik őket."<br>
Jel 18:1 "És ezek után láték más angyalt leszállani a mennyből, akinek nagy hatalma vala; és a föld fénylett annak dicsőségétől."<br>
Jel 18:2 "És kiálta [teljes] erejéből, nagy szóval mondván: Leomlott, leomlott a nagy Babilon, és lett ördögöknek lakhelyévé, minden tisztátalan léleknek tömlöcévé, és minden tisztátalan és gyűlölséges madárnak tömlöcévé."<br>
Jel 18:3 "Mert az ő paráznasága haragjának borából ivott valamennyi nép, és a földnek királyai ő vele paráználkodtak, és a földnek kalmárai az ő dobzódásának erejéből meggazdagodtak."<br>
Jel 18:4 "És hallék más szózatot a mennyből, amely ezt mondja vala: Fussatok ki belőle én népem, hogy ne legyetek részesek az ő bűneiben, és ne kapjatok az ő csapásaiból:"<br>
Jel 18:5 "Mert az ő bűnei az égig hatottak, és megemlékezett az Isten az ő gonoszságairól."<br>
Jel 18:6 "Fizessetek úgy neki, amint ő fizetett nektek, és kétszerrel kettőztessétek meg neki az ő cselekedetei szerint; amely pohárból itatott, ugyanabból két annyit töltsetek neki."<br>
Jel 18:7 "Amennyire dicsőítette magát és dobzódott, annyi kínnal és gyásszal fizessetek neki; mert ezt mondja az ő szívében: Úgy ülök, mint királynéasszony, és nem vagyok özvegy, és semmi gyászt nem látok."<br>
Jel 18:8 "Ennek okáért egy nap jőnek ő reá az ő csapásai: a halál, a gyász és az éhség; és tűzzel égettetik meg; mert erős az Úr, az Isten, aki megbünteti őt."<br>
"<b>Isten helyet adott a Jelenések könyve 14. fejezetében foglalt üzeneteknek a próféciák sorában, és munkájuk nem szűnik meg a földi történelem lezárulásáig</b> (EGW ’88, 1890, 804. o.)." {LDE 198.6}<br>
"„És ezek után láttam más angyalt leszállni a mennyből, akinek nagy hatalma volt; és a föld fénylett annak dicsőségétől. És kiáltott teljes erejéből, nagy szóval, mondván: Leomlott, leomlott a nagy Babilon, és lett ördögöknek lakhelyévé, minden tisztátalan léleknek tömlöcévé és minden tisztátalan és gyűlölséges madárnak tömlöcévé. És hallottam más szózatot a mennyből, amely ezt mondta: Fussatok ki belőle, én népem, hogy ne legyetek részesek az ő bűneiben, és ne kapjatok az ő csapásaiból!” (Jel 18:1-2, 4). Ez az igeszakasz egy olyan időre mutat előre, amikor megismétlődik Babilon bukásának kihirdetése, ahogy azt Jelenések könyve 14. fejezetének második angyala (14:8) tette azokkal a romlásokkal kiegészítve, amelyek az üzenet 1844 nyarán történt első közzététele óta történtek a Babilont alkotó szervezetekben. <b>Ezek az üzenetek a harmadik angyal üzenetével együtt alkotják a föld lakóinak adandó utolsó figyelmeztetést</b>…" {LDE 199.2}
</details>

<details><summary>
"<b>„Fussatok ki belőle én népem!”. Ez az üzenet és a harmadik angyal üzenete a föld lakóihoz szóló utolsó figyelmeztetés.</b>“ {GC 604.1}
</summary>
"Isten azt parancsolja szolgáinak, hogy közöljék a kegyelem utolsó hívását a világgal." {GC 609.1}<br>
"hogy a harmadik angyal üzenete elvégezhesse munkáját. Amikor felhangzik az utolsó intés" {GC 610.3}
</details>

<details><summary>
"<b>Babilon bűnei nyilvánvalóvá válnak.</b> Az egyházi előírások polgári hatalommal történő kikényszerítésének félelmetes következményei, a spiritizmus térnyerése, a pápai hatalom rejtett, de rohamos előretörése mindmind lelepleződnek."
</summary>
"Babilon bűnei nyilvánvalóvá válnak. Az egyházi előírások polgári hatalommal történő kikényszerítésének félelmetes következményei, a spiritizmus térnyerése, a pápai hatalom rejtett, de rohamos előretörése mindmind lelepleződnek. Ezek a komoly figyelmeztetések felrázzák az embereket. Ezrek és ezrek figyelnek fel rájuk, olyanok, akik soha nem hallottak minderről (GC, 1911, 603–604, 606. o.)." {LDE 199.3}
</details>

"Néhányan írtak nekem, az iránt érdeklődve, hogy **a hit általi megigazulás üzenete** lenne a harmadik angyal üzenete, és azt válaszoltam: „Ez **valóban a harmadik angyal üzenete**” (2SM, 1890, 372. o.)." {LDE 199.4}

<details><summary>
Miről szól a hit általi megigazulás üzenete?
</summary>
"Az Úr az Ő nagy kegyelmében a legdrágább üzenetet küldte népének Ellet J. Waggoner és Alonso T. Jones testvéreken keresztül. Ez az üzenet arra adatott, hogy még nagyszerűbben állítsa a világ elé a felemeltetett Üdvözítőt és az egész világ bűneiért hozott áldozatát. A kezesbe vetett hit általi megigazulást mutatták be; felhívták az embereket, hogy fogadják be Krisztus igazságát, amely az Isten törvénye iránti engedelmességben mutatkozik meg." {LDE 200.1}<br>
"Sokan szem elől veszítették Jézust. Krisztus isteni személyére kellett volna irányítani tekintetüket, az Ő érdemeire és az emberi család iránt érzett változhatatlan szeretetére. Minden hatalom az Ő kezébe adatott, hogy gazdag ajándékait az emberekre árassza, és ezzel saját igazságának felbecsülhetetlen adományában részesítse a tehetetlen embereket. Erről az üzenetről parancsolta meg Isten, hogy hirdessék a világnak. <b>A harmadik angyal üzenete az, amit hangos szóval fognak hirdetni, és amit Lelkének nagymértékű kiárasztása fog kísérni</b> (TM, 1895, 91–92. o.)." {LDE 200.2}
</details>

<details><summary>
<b>A harmadik angyal üzenete "magába foglalja az előző kettőt".</b>
</summary>
"Ez az üzenet (Jel 14:9-12) magába foglalja az előző kettőt. Úgy mutatják be, mint ami hangos szóval, a Szentlélek erejével hangzik (7BC, 1900, 980. o.)." {LDE 201.3}
</details>

### A harmadik angyal üzenetének hirdetése és a késői eső egyidőben lesz

"Ahogy azt **Jelenések könyvének 18. fejezete** megjövendölte, a harmadik angyal üzenete nagy erővel hirdettetik majd azok által, akik a végső figyelmeztetést közvetítik a fenevaddal és annak képmásával szemben (8T, 1904, 118. o.)." {LDE 201.6}

<details><summary>
"... A harmadik angyal üzenete az, amit hangos szóval fognak hirdetni, és amit Lelkének nagymértékű kiárasztása fog kísérni". {LDE 200.2}
</summary>
"<b>Ez a munka hasonló lesz a pünkösdnapihoz.</b> Miként az evangélium hirdetésének kezdetén a Szentlélek kiáradásával a „korai eső” hullt, hogy szárba szökkentre a kalászt, <b>az evangélium lezárulásakor a „késői eső” fog hullni</b>, hogy beérlelje a termést. „Ismerjük hát el, törekedjünk megismerni az Urat. Az Ő kijövetele bizonyos, mint a hajnal, és eljő hozzánk, mint eső, mint késői eső, amely megáztatja a földet.” (Hós. 6:3) „Ti is, Sionnak fiai! Örvendezzetek és vigadjatok az Úrban, a ti Istenetekben; mert megadja néktek az esőt igazság szerint, és korai és kései esőt hullat néktek.” (Jóel 2:23) „Az utolsó napokban, ezt mondja az Isten, kitöltök az én Lelkemből minden testre.” „És lészen, hogy mindaz, aki az Úrnak nevét segítségül hívja, megtartatik.” (Acs. 2:17, 21)" {GC 611.2}
</details>

"... Úgy mutatják be, mint ami hangos szóval, a Szentlélek erejével hangzik". {LDE 201.3}

<details><summary>
"Abban az időben majd a késői eső, a felüdülés jön az Úr színétől, hogy <b>erőt adjon</b> a harmadik angyal hangos kiáltásának."
</summary>
"Abban az időben majd a késői eső, a felüdülés jön az Úr színétől, hogy <b>erőt adjon</b> a harmadik angyal hangos kiáltásának. <b>Felkészíti</b> a szenteket, hogy megállhassanak a hét utolsó csapás időszakában (EW, 1854, 86. o.)." {LDE 186.4}
</details>
<details><summary>
"<b>Az angyal ekként válaszolt: „Ez a késői eső, a felüdülés az Úr színétől, a harmadik angyal hangos kiáltása”</b>".
</summary>
"<b>Hallottam</b>, hogy nagy erővel hirdették az igazságot, akik időben felfegyverkeztek. Volt hatása… Megkérdeztem, mi eredményezte ezt a nagy változást. Az angyal ekként válaszolt: „<b>Ez a késői eső</b>, a felüdülés az Úr színétől, <b>a harmadik angyal hangos kiáltása</b>” (EW, 1858, 271. o.)." {LDE 186.5}
</details>

<details><summary>
"Nem lesz kisebb az az erő, amivel Isten az evangélium hatalmas munkáját lezárja, mint amilyennel ezt a munkát elindította."
</summary>
"<b>Nem lesz kisebb az az erő, amivel Isten az evangélium hatalmas munkáját lezárja, mint amilyennel ezt a munkát elindította.</b> A próféciák, amelyek az evangélium hirdetésének kezdetén a korai eső kiáradásában teljesedtek, a lezárulásakor a késői esőben ismét teljesedni fognak. Ez a „felüdülés ideje”, amelyet Péter apostol előre látott, amikor ezt mondta: „Tartsatok tehát bűnbánatot és térjetek meg, hogy eltöröltessenek a ti bűneitek; hogy eljöjjön az Úrtól a felüdülés ideje, és elküldje Jézust” (Acs. 3:19–20)." {GC 611.3}<br>
"Komoly vágyódással tekintek arra az időre, amikor <b>a pünkösdi események újra megismétlődnek, de még nagyobb erővel, mint egykor</b>. János azt mondja: „Láttam más angyalt leszállani a mennyből, akinek nagy hatalma volt; és a föld fénylett annak dicsőségétől” (Jel 18:1). Ekkor, pünkösdhöz hasonlóan, mindenki a saját nyelvén fogja hallani a neki szóló igazságot (6BC, 1886, 1055. o.)." {LDE 202.3}
</details>

<details><summary>
"Amint a harmadik angyal üzenete hangos kiáltássá nő, nagy erő és dicsőség fogja kísérni, és Isten népének arcát mennyei fény ragyogja be."
</summary>
"Amikor a harmadik angyali üzenet hangos kiáltássá erősödik, nagy erő és fenség kíséri a befejező munkát, és Isten hűséges népe részesülni fog ebben a dicsőségben. A késői eső megeleveníti és megerősíti őket, hogy megállhassanak a nyomorúság idején. (7BC, 1862, 984. o.)" {LDE 201.1}<br>
"A vég közeledtével Isten szolgáinak bizonyságtétele mind határozottabbá és erőteljesebbé válik (3SM, 1892, 407. o.)." {LDE 201.2}<br>
"<b>Amint a harmadik angyal üzenete hangos kiáltássá nő, nagy erő és dicsőség fogja kísérni, és Isten népének arcát mennyei fény ragyogja be</b> (7T, 1902, 17. o.)." {LDE 201.4}
</details>

"**Amikor valóban ránk tör az üldözés vihara**… **akkor a harmadik angyal üzenete hangos kiáltássá erősödik**, és a föld fénylik az Úr dicsőségétől (6T, 1900, 401. o.)." {LDE 208.2}

<details><summary>
"<b>Nagy csodák történtek; betegek gyógyultak meg és a hívőket jelek és csodák követték.</b>" "Láttam, hogy ez az üzenet oly erővel és hatalommal végződik, amely jóval felülmúlja az éjféli kiáltást."
</summary>
"A harmadik angyalhoz csatlakozó angyal be fogja tölteni az egész földet dicsőségével. <b>Egy világméretű munka és rendkívüli erő jelentkezésének megjövendölése ez.</b> Az 1840–44-es adventmozgalom Isten hatalmának dicsőséges megnyilatkozása volt. Az első angyal üzenete eljutott a világ minden misszióállomásához, és egyes országokban olyan érdeklődés támadt a vallás iránt, amelyre a XVI. századi reformáció óta nem volt példa. <b>De mindezt túl fogja szárnyalni az a hatalmas megmozdulás, amely a harmadik angyal utolsó intését viszi a világnak.</b>" {GC 611.1}<br>
"Most <b>a harmadik üzenetnek kellett munkáját elvégeznie; mindenki próbára tétetett általa és drága lelkek felszólítattak, hogy lépjenek ki a vallásos közösségekből</b>. Késztető hatalom indította az őszinte lelkeket, mialatt Isten erejének megnyilatkozása megdöbbentette s megfélemlítette hitetlen rokonaikat és barátaikat, úgy, hogy nem merték és nem is tudták visszatartani azokat, akik önmagukon érezték Isten Szentlelkének munkáját. Elhatott ez a kiáltás még a szegény rabszolgákig is és a köztük lévő kegyes lelkek felszabadulásuk elragadó reményében örömujjongva zengték éneküket. Uraiknak sem sikerült őket visszatartani; félelem és csodálat megbénították őket. <b>Nagy csodák történtek; betegek gyógyultak meg és a hívőket jelek és csodák követték.</b> Isten volt ebben a műben, és minden egyes szent, aki szabadon és félelmet nem ismerve hallgatott lelkiismeretének meggyőződésére, egyesült azokkal, akik megtartották Isten minden parancsolatát. <b>Mindenütt hatalommal hirdették a harmadik üzenetet. Láttam, hogy ez az üzenet oly erővel és hatalommal végződik, amely jóval felülmúlja az éjféli kiáltást.</b>" {EW 278.1}
</details>

### Csodák fogják kísérni Isten üzenetének hirdetését, a jó és rossz oldal verseng egymással

"Isten szolgái szent lelkesedéstől fénylő arccal sietnek egyik helyről a másikra, hogy hirdessék a menny üzenetét. **Az egész földön ezernyi hangon szól majd a figyelmeztetés. Csodálatos dolgok fognak történni. Betegek meggyógyulnak, és a hivők munkáját jelek és csodák kísérik. Sátán is dolgozik, de hamis csodákkal. Még tüzet is hoz alá az égből az emberek szeme láttára (Jel. 13:13). A föld lakóinak el kell dönteniük, ki mellé állnak.**" {GC 612.1}

"Most a harmadik üzenetnek kellett munkáját elvégeznie; **mindenki** próbára tétetett általa és drága lelkek felszólítattak, hogy lépjenek ki a vallásos közösségekből. ... **Nagy csodák történtek; betegek gyógyultak meg és a hívőket jelek és csodák követték.**" {EW 278.1}

### Emberek ezrével térnek majd meg egyetlen napon, úgy mint pünkösdkor.

<details><summary>
Bizonyíték
</summary>
"Akár egyetlen napon ezrek térnek meg az igazsághoz, ők a tizenegyedik órában látják meg és fogadják el az igazságot és az Úr Lelkének működését (EGW ’88, 1890, 755. o.)." {LDE 212.2}<br>
"Közeledik az idő, amikor annyian térnek meg egyetlen nap alatt, mint pünkösdkor, miután a tanítványok elnyerték a Szentlélek erejét (Ev, 1905, 692. o.)." {LDE 212.3}<br>
"Hamarosan ezernél is többen térnek meg egyetlen napon, akik közül sokan az első meggyőződésük kialakulását a kiadványaink olvasásának köszönhetik (Ev, 1885, 693. o.)." {LDE 213.4}
</details>

### A harmadik angyal "elválasztja a búzát a konkolytól és elpecsétel".

<details><summary>
Bizonyíték
</summary>
"Akkor láttam a harmadik angyalt is (Jel 14:9-11). A kísérő angyalom ezt mondta: Hatalmas a munkája, tiszteletet támaszt a küldetése. Ő az, aki elválasztja a búzát a konkolytól és elpecsétel, vagy kévébe köti a gabonát a mennyei tárház számára. E tanításokban teljes értelmünkkel és minden figyelmünkkel el kellene mélyednünk (EW, 1854, 118. o.)." {LDE 14.2}
</details>

### Hogyan fog terjedni az utolsó üzenet?

<details><summary>
"Az üzenet nem annyira érveléssel, mint Isten Lelkének mélységes meggyőzése nyomán fog terjedni. Az érvek már korábban elhangzottak."
</summary>
"<b>Az üzenet nem annyira érveléssel, mint Isten Lelkének mélységes meggyőzése nyomán fog terjedni. Az érvek már korábban elhangzottak.</b> A magvetés megtörtént, és most a mag ki fog kelni, és termést hoz. A missziómunkások által terjesztett irodalom megteszi a hatását. De sok embert, aki az igazság hatása alá került, még mindig gátol valami az igazság tökéletes megértésében és az engedelmességben. A fénysugarak mindenhova bevilágítanak, és az igazság tisztán felragyog. Isten őszinte gyermekeit a családi és egyházi kapcsolatok nem tudják már visszatartani. Elszakítják ezeket a kötelékeket. Az igazság mindennél drágább nekik. Az igazság ellen szövetkező erőkkel szemben sokan az Úr oldalára állnak." {GC 612.2}
</details>

### Hol és kiknek fogják hirdetni?

<details><summary>
"Az Egyesült Államok minden városa", "A világ összes országa", "minden nagy- és kisváros"
</summary>
"<b>Az Egyesült Államok minden városá</b>ban hirdetni fogják az igazságot. <b>A világ összes országa</b> meghallja a figyelmeztető üzenetet! (GCB, 1903. március 30.)." {LDE 208.3}<br>
"A hangos kiáltás idején az egyház, felmagasztalt Urának gondviselő támogatásával, olyan hatalmasan fogja terjeszteni a megváltás ismeretét, hogy <b>minden nagy- és kisváros</b>ba eljut a világosság (Ev, 1904, 694. o.)." {LDE 208.4}
</details>

<details><summary>
"mindenki meghallja a figyelmeztetést"
</summary>
"Közvetlenül előttünk van a válság. A Szentlélek erejével hirdessük az utolsó napoknak szóló nagy igazságokat! <b>Még egy kevés idő, és mindenki meghallja a figyelmeztetést, és meghozza döntését. És akkor eljön a vég</b> (6T, 1900, 24. o.)." {LDE 208.5}
</details>

### Mi lesz a harmadik angyal üzenete hirdetésének hatása, eredménye?

<details><summary>
"... Ezek a súlyos figyelmeztetések fel fogják ébreszteni az embereket. Ezrek és ezrek figyelnek fel rájuk; akik soha nem hallottak erről. Megdöbbenve hallják, hogy az egyház Babilon ..."
</summary>
"... <b>Ezek a súlyos figyelmeztetések fel fogják ébreszteni az embereket. Ezrek és ezrek figyelnek fel rájuk; akik soha nem hallottak erről. Megdöbbenve hallják, hogy az egyház Babilon</b>, amely bűnben él, tévelyeg és elbukott, mert elvetette a mennyből küldött igazságot. Az emberek felkeresik korábbi tanítóikat, és türelmetlenül kérdezik, hogy igaz-e az, amit hallottak. A lelkészek pedig meséket mondanak, kellemes dolgokat jövendölnek, hogy csillapítsák félelmüket, és megnyugtassák felébresztett lelkiismeretüket. De mivel <b>az embereket nem elégíti ki a puszta emberi tekintély, és szeretnék tudni, mi az, amit világosan „szól az Úr”</b>, a nagy tekintélyű papság, akár a régi farizeusok, tekintélyük kétségbe vonása miatt haragra gerjedve, az üzenetet Sátántól származónak bélyegzik, és a bűnt szerető tömegeket felingerlik, hogy szidalmazzák és üldözzék azokat, akik az igazságot hirdetik." {GC 606.2}
</details>

<details><summary>
"<b>mindenki próbára tétetett általa</b>", mármint az üzenet által.
</summary>
"Most <b>a harmadik üzenetnek kellett munkáját elvégeznie; mindenki próbára tétetett általa és drága lelkek felszólítattak, hogy lépjenek ki a vallásos közösségekből</b>. Késztető hatalom indította az őszinte lelkeket, mialatt Isten erejének megnyilatkozása megdöbbentette s megfélemlítette hitetlen rokonaikat és barátaikat, úgy, hogy nem merték és nem is tudták visszatartani azokat, akik önmagukon érezték Isten Szentlelkének munkáját. Elhatott ez a kiáltás még a szegény rabszolgákig is és a köztük lévő kegyes lelkek felszabadulásuk elragadó reményében örömujjongva zengték éneküket. Uraiknak sem sikerült őket visszatartani; félelem és csodálat megbénították őket. <b>Nagy csodák történtek; betegek gyógyultak meg és a hívőket jelek és csodák követték.</b> Isten volt ebben a műben, és minden egyes szent, aki szabadon és félelmet nem ismerve hallgatott lelkiismeretének meggyőződésére, egyesült azokkal, akik megtartották Isten minden parancsolatát. <b>Mindenütt hatalommal hirdették a harmadik üzenetet. Láttam, hogy ez az üzenet oly erővel és hatalommal végződik, amely jóval felülmúlja az éjféli kiáltást.</b>" {EW 278.1}
</details>

<details><summary>
<b>A "túlnyomó többség" elutasítja az üzenetet, de így is "tömegek fogadják majd el a hitet, és csatlakoznak az Úr seregéhez".</b>
</summary>
"Sokan, akik hallják az üzenetet (ők a túlnyomó többség), nem fogják elhinni az ünnepélyes figyelmeztetést. Hűtleneknek bizonyulnak Isten parancsolataihoz, ami a jellemet próbálja meg. Az Úr szolgáit rajongóknak nevezik. A lelkészek figyelmeztetik gyülekezeteiket, hogy ne hallgassanak rájuk. Noéval is így bántak, miközben Isten Lelke őt az üzenet hirdetésére ösztönözte, függetlenül attól, hogy meghallgatják vagy visszautasítják (TM, 1895, 233. o.)." {LDE 210.2}<br>
"Némelyek hallgatnak majd a figyelmeztetésre, de a többség semmibe veszi azt (HP, 1897, 343. o.)." {LDE 210.3}<br>
"Tömegek fogadják majd el a hitet, és csatlakoznak az Úr seregéhez (Ev, 1895, 700. o.)." {LDE 211.4}<br>
"Sokan, akik eltévelyedtek a nyájtól, visszajönnek, hogy kövessék a nagy Pásztort (6T, 1900, 401. o.)." {LDE 211.5}<br>
"A különböző vallási testületekben szétszórva élők válaszoltak a hívásra, és a drága lelkek sürgetve kiszólíttattak az egyházakból, melyek sorsa megpecsételődött, amiképpen Lótot is felszólították, hogy sietve hagyja el Sodomát, mielőtt az elpusztul (EW, 1858, 279. o.)." {LDE 211.1}
</details>

"Ezrek lesznek, akik a tizenegyedik órában ismerik meg és fogadják el az igazságot… Olyan hirtelen térnek meg, hogy még a gyülekezet is meglepődik rajta; és ezért egyedül a Mindenható nevét illeti dicsőítés (2SM, 1890, 16. o.)." {LDE 212.1}

<details><summary>
Sokan felfigyelnek a figyelmeztetésekre, ennek hatására elkezdenek kutakodni az igazság iránt, és elkezdik kérdezgetni a tanítóikat az igazság felől, aminek hatására a tanítóik megharagudnak, és felingerlik a bűnt szerető tömeget Isten népe ellen, hogy szidalmazzák és üldözzék őket.
</summary>
"... Ezek a súlyos figyelmeztetések fel fogják ébreszteni az embereket. Ezrek és ezrek figyelnek fel rájuk; akik soha nem hallottak erről. Megdöbbenve hallják, hogy az egyház Babilon, amely bűnben él, tévelyeg és elbukott, mert elvetette a mennyből küldött igazságot. Az emberek felkeresik korábbi tanítóikat, és türelmetlenül kérdezik, hogy igaz-e az, amit hallottak. A lelkészek pedig meséket mondanak, kellemes dolgokat jövendölnek, hogy csillapítsák félelmüket, és megnyugtassák felébresztett lelkiismeretüket. De mivel az embereket nem elégíti ki a puszta emberi tekintély, és szeretnék tudni, mi az, amit világosan „szól az Úr”, a nagy tekintélyű papság, akár a régi farizeusok, tekintélyük kétségbe vonása miatt haragra gerjedve, az üzenetet Sátántól származónak bélyegzik, és a bűnt szerető tömegeket felingerlik, hogy szidalmazzák és üldözzék azokat, akik az igazságot hirdetik." {GC 606.2}
</details>

"Amikor a vita egyéb kérdéseket is érint, és az emberek figyelme Isten sárba tiport törvényére terelődik, **Sátán akcióba kezd. Az üzenetet kísérő erő felingerli azokat, akik ellenzik hirdetését.** A papság majdhogy emberfölötti erőfeszítéssel igyekszik elzárni a világosságot, nehogy híveire sugározzék. **Minden rendelkezésre álló eszközzel megkísérli elfojtani e létfontosságú kérdések megvitatását. Az egyház a polgári hatalom fegyveréért kiált**, és ebben a munkában a katolikusok és a protestánsok összefognak. A vasárnap megtartását kényszerítők mozgalmának merészsége és elszántsága egyre fokozódik, és **a törvényt is igénybe veszik Isten parancsolatainak megtartói ellen**. Bírsággal és bebörtönzéssel fenyegetik őket. Egyeseknek pedig magas állást ajánlanak fel, és egyéb jutalmakkal és kedvezményekkel próbálják rávenni őket hitük megtagadására. De ők rendíthetetlenül így válaszolnak: „Mutassátok ki Isten Igéjéből tévedésünket!” Így védekezett Luther is hasonló körülmények között. **A törvényszék elé állított hivők ékes bizonyságot tesznek az igazságról, melynek hallatán egyesek állást foglalnak Isten valamennyi parancsolata mellett.** Így jut el az igazság olyan emberek ezreihez is, akik különben mitsem tudnának róla." {GC 607.1}

## Üldözés jön, miközben és miután hirdetik az üzenetet amit Isten rájuk bízott

"**Az Isten szavának becsületes követői lázadóknak fognak minősülni.** Szülők, akiket Sátán elvakított, durvák és kemények lesznek hivő gyermekükhöz. A gazda és a gazdasszony sanyargatja az Isten parancsolatait megtartó szolgát. „**A szeretet meghidegül**!” Gyermekek elvesztik örökségüket és otthonukat. Szó szerint fognak teljesedni Pál szavai: „ Mindazok is, akik kegyesen akarnak élni Krisztus Jézusban, üldöztetni fognak” (II. Tim. 3:12). **Az igazság egyes követőit, akik nem hajlandók megünnepelni a vasárnapot, börtönbe vetik, másokat elűznek hazájukból, egyesek pedig rabszolgasorsra jutnak.** Az ember ezt most lehetetlennek tartja. De amikor Isten visszavonja mérséklő Lelkét a földről, és a mennyei elveket gyűlölő ember Sátán hatalmába kerül, **az események megdöbbentően fognak alakulni**. A szív nagyon kegyetlen tud lenni, ha eltávozik belőle Isten félelme és szeretete." {GC 608.1}

"**Az emberek azzal vádolják Isten törvényének tisztelőit, hogy csapásokat hoznak a világra.** A természet félelmes háborgásáért, az emberek viszálykodásáért, a vérontásért és a mérhetetlen szenvedésért – őket okolják. Az az erő, amely az utolsó figyelmeztetést kíséri, felbőszíti a gonoszokat. Haragjuk fellángol azok ellen, akik elfogadták az üzenetet, és **Sátán még jobban elmélyíti a gyűlölet és az üldözés szellemét**." {GC 614.3}

## Egyedül megállni

"Most lehetetlennek látszik számunkra, hogy bárkinek is egymagában kellene megállnia, de **ha Isten valaha is szólt általam, állítom**: el fog jönni az az idő, amikor vezető testületek elé visznek bennünket, és ezrek elé kell állnunk az Ő nevéért, és hitét kinekkinek meg kell indokolnia. Akkor a legsúlyosabb kritika zúdul minden, az igazság oldalán lévő álláspontra. Tanulmányoznunk kell hát Isten szavát, hogy tudjuk, miért hiszünk az általunk védelmezett tanításokban! (RH, 1888. december 18.)." {LDE 209.1}

"Sokakat törvényszékek elé állítanak, míg némelyeket királyok és világi bölcsek elé, hogy számot adjanak hitükről. **Akik csak felületesen értik az igazságot, képtelenek lesznek az Írásokat világosan kifejteni, és hitüket határozottan indokolni.** Összezavarodnak, és emiatt szégyenkezniük kell. Senki ne képzelje, hogy neki nincs szüksége tanulásra, mert nem prédikál a szent szószéken. Nem tudod, mit kívánhat tőled a Mindenható (FE, 1893, 217. o.)." {LDE 209.2}

## Háború és gonoszság Jézus eljövetele előtt

"A spiritizmus köntösében **Sátán** az emberiség jótevőjének mutatkozik. Meggyógyítja a betegeket, és „egy új és dicsőbb” vallási rendszert kínál, miközben pusztító munkát végez. ... **A nemzeteket szembeállítja egymással, mert a háborúval el tudja terelni a figyelmüket arról a munkáról, amely az embert felkészíti az ítélet napjára, az Istennel való találkozásra.**" {GC 589.1}

"Mindössze töredéke az időnek, ami még hátra van. De miközben máris nemzet támad nemzet ellen és ország ország ellen, most még sincs általános háború. **A négy szelet mindaddig tartják vissza, míg Isten szolgái elpecsételtetnek a homlokukon** – és ekkor fel fogják vonultatni erőiket a föld hatalmai a végső nagy csatára (6T, 1900, 14. o.)." {LDE 229.2}

"Noé napjaiban a túlnyomó többség szembehelyezkedett az igazsággal, és a hazugságok szövevényét szerette. A föld megtelt erőszakossággal – a háború, gonoszság, gyilkosság mindennapossá vált. **Épp így lesz** Krisztus második eljövetele előtt is (1BC, 1891, 1090. o.). {LDE 23.2}"

## Meddig fékezi a gonoszságot Isten?

"ameddig Jézus a mennyei szentek szentjében közbenjár az emberért, a Szentlélek fékező befolyása érezhető lesz a vezetők és a nép között egyaránt." {GC 610.3}

"A próféta „négy angyalt” látott „állni a földnek négy szegletén, a földnek négy szelét tartva, hogy szél ne fújjon a földre, se a tengerre, se semmi élő fára”. Egy másik angyal, aki keletről tűnt fel, így kiáltott nekik: „Ne ártsatok, se a földnek, se a tengernek, se a fáknak addig, amíg meg nem pecsételjük a mi Istenünk szolgáit az ő homlokukon” (Jel 7:1-3). Ez a jelenet megmutatja, mi a feladatunk: kiáltsunk Istenhez, hogy az angyalok tartsák vissza a négy szelet mindaddig, amíg a misszionáriusok el nem jutnak a világ minden részébe, hogy befejezhessék a Jehova törvénye iránti engedetlenségtől óvó üzenet hirdetését (RHExtra, 1888. december 11.)." {LDE 125.2}

## Lesz egy rövid, nyomorúságos időszak a kegyelemidő lezárulása előtt

"„A nyomorúság idejének kezdetén beteltünk Szentlélekkel, és ezáltal még teljesebben hirdettük a szombatot.”" {LDE 143.1}

"1847-ben kaptam ezt a **látomás**t, amikor még csak az adventista testvérek kis hányada ünnepelte meg a szombatot, és közülük is kevesen feltételezték, hogy a megtartás választóvonalat húz Isten népe és a hitetlenek között. Most kezd láthatóvá válni a látomás beteljesedése. **Az itt említett „nyomorúság idejének kezdete” nem a csapások kitöltésének elkezdődésére, hanem a kitöltetésüket közvetlenül megelőző rövid időszakra vonatkozik, amikor Krisztus még a szentélyben van.** **Miközben az üdvösség munkája befejeződik, a földre beköszönt a nyomorúság, és megharagudnak a nemzetek, de még megfékezik őket, hogy a harmadik angyal munkáját ne akadályozzák** (EW, 1854, 85–86. o.)." {LDE 143.2}

Tehát ebben a kegyelemidő lezárulása előtti rövid nyomorúságos időben "megharagudnak a nemzetek, de még megfékezik őket", ez valószínűleg azt jelenti, hogy kis intenzitású háborúk és/vagy háborúkhoz közeli állapotok lesznek.

"„**Nagy szorongattatás**, sírás és imádkozás között **láttam** Isten népének tagjait, amint Isten ígéreteire hivatkoztak, miközben **a gonoszok körülöttük tolongtak, zaklatva őket**. **Azzal fenyegették az isteni igazsághoz ragaszkodókat, hogy elpusztítják mindnyájukat.** Kinevették gyengeségüket, csúfolódtak kicsiny számukon, és mély sebeket ejtő szavakkal gúnyolódtak rajtuk. Azzal **vádolták őket**, hogy az egész világtól független álláspontot foglalnak el. Elvágták forrásaikat, hogy **sem nem vehettek, sem nem adhattak**, majd rámutattak nyomorult szegénységükre, kilátástalan állapotukra. A gonoszok nem voltak képesek belátni, hogyan élhet Isten népe a világtól függetlenül – el kell ismerniük a világ szokásait, eljárásait és törvényeit, vagy menjenek ki a világból. Isten népének vádolói kijelentették: lehetetlen, hogy ez lenne az egyetlen nép a világon, amelyet az Úr pártfogol, mert a látszat igencsak ellene szól. **A gonoszok azt állították magukról, hogy náluk van az igazság, csodák történtek közöttük és mennyei angyalok beszéltek velük, nagy hatalom, jelek és csodák nyilatkoztak meg, és ez az evilági millennium, melyet olyan régen vártak. Az egész világ megtért, összhangba került a vasárnaptörvénnyel, és ez a szánalmas kis nép dacol a világ törvényeivel**, azt állítva, hogy csak nekik van igazuk a Földön.” (6. levél, 1884)" {Mar 209.3}

## Kegyelemidő lezárása

### Mikor fog bekövetkezni? Mire kell várni?

Máté 24:14 "És az Isten országának ez az evangéliuma hirdettetik majd az egész világon, bizonyságul minden népnek; **és akkor** jő el a vég."

2Pét 3:9 "Nem késik el az ígérettel az Úr, mint némelyek késedelemnek tartják; hanem **hosszan tűr értünk**, nem akarván, hogy némelyek elvesszenek, hanem hogy mindenki megtérésre jusson."

"A hosszú, kesergéssel töltött sötétség éjszakája megpróbáltatást jelent, de **a reggel az emberek iránti kegyelemből késik**, mert ha már most visszatérne a Mester, sokakat készületlenül találna (2T, 1868, 194. o.)." {LDE 37.4}

"**Isten hosszan várakozott**, hogy a szolgálat lelkülete az egész gyülekezetet birtokba vehesse, és mindenki a maga képessége szerint dolgozzon. **Amikor** az egyház tagjai a szükséges területeken, legyen az itthon vagy külföldön, elvégzik kijelölt munkájukat, és teljesítik evangéliumi küldetésüket: **ekkor** az egész világ **rövid idő alatt** részesül a figyelmeztetésben, **és az Úr Jézus hatalommal és dicsőséggel visszatér a földre** (AA, 1911, 111. o.)." {LDE 75.1}

"**Mindenki eleget fog tudni ahhoz, hogy értelmesen dönthessen** (GC, 1911, 605. o.)." {LDE 217.4}

"Közvetlenül előttünk van a válság. A Szentlélek erejével hirdessük az utolsó napoknak szóló nagy igazságokat! **Még egy kevés idő, és mindenki meghallja a figyelmeztetést, és meghozza döntését. És akkor eljön a vég** (6T, 1900, 24. o.)."

### Nem fogjuk tudni, mikor következik be, nem lesz fizikai jele

<details><summary>
"Amikor a szentélyben elhangzik a visszavonhatatlan ítélet, és a világ sorsa örökre eldől, a föld lakói nem fognak tudni erről."
</summary>
"... <b>Amikor a szentélyben elhangzik a visszavonhatatlan ítélet, és a világ sorsa örökre eldől, a föld lakói nem fognak tudni erről.</b> Azok, akiktől Isten végleg visszavonta Lelkét, a vallás formaságait továbbra is megtartják. A sátáni szenvedély, amellyel a gonoszság fejedelme betölti őket gonosz terveinek megvalósításához, az Isten iránti buzgóság látszatát fogja kelteni." {GC 615.1}<br>
"Az igazak és a gonoszok ezentúl is élni fogják halandó életüket a földön az emberek ültetnek és építenek, esznek és isznak; mit sem tudnak arról, hogy a mennyei szentélyben már elhangzott a végső, megmásíthatatlan döntés (GC, 1911, 491. o.)." {LDE 231.1}
</details>

<details><summary>
Másrészt nincs kinyilatkoztatva az ideje.
</summary>
"Isten nem nyilatkoztatta ki számunkra, meddig hangzik ez az üzenet, vagy mikor fog lezárulni a kegyelemidő. Magunknak és gyermekeinknek azokat a dolgokat kell elfogadnunk, amelyeket kinyilatkoztattak, viszont afelől ne akarjunk tudakozódni, amit a Mindenható titokban tartott…" {LDE 227.1}<br>
"Leveleket kaptam, amiben azt kérdezték, hogy kaptam-e különleges világosságot a kegyelemidő lezárulásának idejére nézve. Én azt válaszolom, az egyetlen üzenet, amelyet közvetítenem kell, hogy most, míg tart a nappal, a munka ideje van itt, de közeleg az éjszaka, amikor senki sem dolgozhat (1SM, 1894, 191. o.)." {LDE 227.2}
</details>

### A kegyelemidő váratlanul végetér

<details><summary>
A kegyelemidő lezárása "végül mindenkire hirtelen jön el".
</summary>
"Amikor Jézus megszűnik közbenjárni az emberért, már mindenkinek örökre eldőlt az ügye… A kegyelemidő lezárul, és megszűnik Krisztus mennyei közbenjáró szolgálata. <b>Ez az idő végül mindenkire hirtelen jön el</b>, és alva találja azokat, akik elmulasztották megtisztítani lelküket az igazság iránti engedelmességben (2T, 1868, 191. o.)." {LDE 229.4}
</details>

<details><summary>
"A kegyelemidő hirtelen és váratlanul zárul le – amikor a legkevésbé várjuk."
</summary>
"<b>A kegyelemidő hirtelen és váratlanul zárul le – amikor a legkevésbé várjuk.</b> De ma még lehetséges, hogy nevünk mellett ne álljon rendezetlen bűn a mennyei feljegyzésekben. <b>Tudnunk kell, hogy Isten elfogad-e bennünket</b> (7BC, 1906, 989. o.)." {LDE 230.1}
</details>

<details><summary>
"Csendben, észrevétlenül, <b>mint az éjféli tolvaj</b> jön majd el a döntő óra, amelyben minden ember sorsa megpecsételődik; és Isten végleg visszavonja a felkínált kegyelmet a bűnös emberektől".
</summary>
"Amikor Noé az özönvíz előtt belépett a bárkába, Isten lezárta az ajtót, a gonoszok pedig kívül maradtak. De az emberek, nem tudva, hogy sorsuk megpecsételődött, még hét napig folytatták nemtörődöm, élvezetszerető életüket, és kigúnyolták a közelgő ítéletről szóló figyelmeztetéseket. „Akképpen lesz – mondja a Megváltó – az ember Fiának eljövetele is” (Mt 24:39). Csendben, észrevétlenül, <b>mint az éjféli tolvaj</b> jön majd el a döntő óra, amelyben minden ember sorsa megpecsételődik; és Isten végleg visszavonja a felkínált kegyelmet a bűnös emberektől…" {LDE 230.3}<br>
"Miközben az üzletember elmerül a nyereséghajhászásban, miközben a szórakozni vágyó élvezetet keres, miközben a divat rabja ékességeit rendezgeti – lehet, hogy pontosan abban az órában mondja ki az egész föld Bírája az ítéletet: „Megmérettél a mérlegen, és híjával találtattál” (Dán 5:27) (GC, 1911, 490–491. o.)." {LDE 230.4}
</details>

### Mi történik a kegyelemidő lezárásakor?

<details><summary>
"<b>Amikor a harmadik angyal üzenetének hirdetése lezárul, Isten visszavonja kegyelmét a föld törvényszegő lakóitól.</b> Isten népe ekkorra befejezi munkáját. Az Úr rájuk árasztotta a „késői eső”-t, elküldte nekik a „felüdülés”-t, és ők felkészültek a próbákra. A mennyben angyalok sietnek ide, s oda. A földről visszatérő angyal jelenti, hogy munkáját elvégezte. A végső próba ráköszöntött a világra, és akik a menny törvényeinek híven engedelmeskedtek, <b>megkapták</b> „az élő Isten pecsété”-t. Jézus <b>ekkor</b> befejezi közbenjárását a mennyei szentek szentjében. Felemeli kezét, és ezt kiáltja: „Elvégeztetett!”. És amikor ünnepélyesen kihirdeti, hogy „aki igazságtalan, legyen igazságtalan ezután is; és aki fertelmes, legyen fertelmes ezután is; és aki igaz, legyen igaz ezután is; és aki szent, szenteltessék meg ezután is” (Jel. 22:11), az angyalsereg leteszi koronáját. <b>Mindenkinek a sorsa eldőlt – életre vagy halálra.</b> Krisztus elvégezte népéért az engesztelést, és eltörölte bűneiket. Alattvalóinak száma betelt; „az ország pedig és a hatalom és az egész ég alatt levő országok nagysága” az üdvösség örököseinek tulajdona lesz, és Jézus királyok Királyaként és uraknak Uraként fog uralkodni." {GC 613.2}
</summary>
"A vizsgálati ítélet lezárulásakor <b>mindenkinek eldől a sorsa, életre vagy halálra</b>. A kegyelemidő <b>röviddel</b> azelőtt zárul le, hogy az Úr megjelenne az ég felhőiben…" {LDE 230.2}
</details>

Az előbbi idézetben van szó egy földről visszatérő angyalról, aki jelenti, hogy a munkáját elvégezte, de milyen munkát végzett el? A válasz:

"Angyalokat pillantottam meg, akik fel és alá siettek a mennyben. **Egy angyal** tintatartóval az oldalán tért vissza a földről, és jelentette Krisztusnak, munkáját elvégezte: **megszámlálta és elpecsételte a szenteket**. **Majd** **Jézus**, aki eddig a Tízparancsolatot tartalmazó láda előtt szolgált, ledobta a tömjénezőt, és kezét felemelve hangos szóval **ezt mondta: „Elvégeztetett!”** (EW, 1858, 279. o.)." {LDE 229.1}

"Közvetlenül azelőtt, hogy beléptünk a nyomorúságba, valamennyien elnyertük az élő Isten pecsétjét. Akkor **megláttam**, hogy **a négy angyal már nem tartja vissza a négy szelet**. Éhség, dögvész és fegyver – nemzet támad nemzet ellen, és az egész világon zűrzavar uralkodik (7BC, 1846, 968. o.)." {LDE 228.4}

### Mi kezdődik a kegyelemidő lezárása után?

"Amikor Jézus kilép a szentek szentjéből, sötétség borul a föld lakóira. E félelmetes időszakban **az igazaknak közbenjáró nélkül kell a szent Isten színe előtt élniük**. **A gonoszokat nem korlátozza már semmi.** Sátán teljesen hatalmában tartja azokat, akik megmásíthatatlanul megkeményítették szívüket. Isten türelme véget ért. A világ elutasította irgalmát, megvetette szeretetét, és lábbal tiporta törvényét. A gonoszok túllépték a határt. Próbaidejük lejárt. **Isten Lelke, akinek makacsul ellenálltak, végül eltávozott tőlük.** A menny kegyelmét nélkülözve **védtelenek a gonosszal szemben**. Sátán ekkor a végső nagy zűrzavarba taszítja a föld lakóit. Amikor Isten angyalai elengedik az emberi indulatok vad viharát, minden ellentét kiéleződik. **Az egész világra kiterjed a pusztulás**, ami rettenetesebb lesz, mint ami Jeruzsálemet sújtotta." {GC 614.1}

"Egyiptom elsőszülötteit egyetlen angyal ölte meg, és gyászba borította az egész országot. Amikor Dávid megsértette Istent a népszámlálással, egyetlen angyal okozta azt a rettenetes pusztulást, amely Dávid bűnének büntetése volt. **A gonosz angyalok éppúgy pusztítanak Isten engedélyével, mint a szent angyalok Isten parancsára.** A gonoszság erői készen állnak a világszéles pusztításra. Csak Isten engedélyére várnak." {GC 614.2}

### Isten által meghatározott tetszőleges időpont, vagy emberektől függő esemény?

Van egy olyan elképzelés, miszerint Isten szuverén döntése alapján kijelölt egy időpontot Jézus eljövetelére (így közvetve a kegyelemidő lezárására is), ami az emberektől függetlenül be fog következni.

Isten népétől függ: mikorra fogják elvégezni a nagy evangélium hirdetést és a hármas angyali üzenet hirdetését.

A világi emberektől függ: mikorra hozza meg mindenki a végső döntését.

**Isten mindentudása nem jelenti a minden meghatározását.**

Attól még, hogy Isten előre látja a jövőt, a mi szemszögünkből igenis tőlünk is függ a kegyelemidő lezárásának időpontja.

### Mi szerint ítéltetünk meg?

#### Az elnyert világosság szerint

<details><summary>
"Sokan a legjobb ismeretük szerinti világosságban éltek, és ez alapján ítélik meg őket".
</summary>
"Sokan, akiknek nem volt meg az a kiváltságuk, mint nekünk, megelőzik a mennyben azokat, akiknek nagy a világosságuk, de nem aszerint éltek. Sokan a legjobb ismeretük szerinti világosságban éltek, és ez alapján ítélik meg őket (Letter, 1895, 36.)." {LDE 216.3}
</details>

<details><summary>
"mindenki a neki adott tudás szerint lesz megítélve"
</summary>
"Várnunk kell a kijelölt időre, amíg a figyelmeztetés eljut a világ minden szegletébe, és elegendő világosság és bizonyíték adatik mindenkinek. Némelyeknek kevesebb a világossága, mint másoknak, de <b>mindenki a neki adott tudás szerint lesz megítélve</b> (Ms, 1899, 77. o.)." {LDE 217.1}<br>
"Nagy világosságot kaptunk Isten törvényéről. Ez a törvény a jellem mércéje. Az embernek most ehhez kell alkalmazkodnia, és ez által lesz megítélve az utolsó nagy napon. <b>Akkor az emberekkel a nekik adott világosság szerint bánnak</b> (RH, 1901. január 1.)." {LDE 217.2}<br>
"Senkit sem ítélnek el azért, mert nem követte azt az ismeretet, amely sohasem volt az övé, mivel nem szerezhette meg. De sokan utasítják vissza a Krisztus képviselői által bemutatott világosság iránti engedelmességet, hiszen a világ mércéjéhez kívánnak alkalmazkodni Őket a megértett és a lelküket megvilágító igazság fogja kárhoztatni az ítéletben (5BC, 1884, 1145. o.)." {LDE 217.5}
</details>

"Azért a világosságért nem fognak felelősségre vonni, amely nem jutott el a tudatodig, de azért már igen, amelynek ellenálltál, és visszautasítottad. Az ember nem értheti meg azt az igazságot, amellyel sohasem találkozott, és ezért nem ítélhető el azért a világosságért sem, amellyel soha nem rendelkezett (5BC, 1893, 1145. o.)." {LDE 218.2}

#### Nincs mentség a szándékos vakságra

"Sokaknak alkalmuk van értesülni az igazságról, és mégsem veszik a fáradságot, hogy azt meghallgassák vagy megértsék. Azt gondolják, hogyha nem hallják, akkor majd számon sem kérhetik tőlük. De ugyanúgy bűnösnek ítélik őket Isten előtt, mintha hallották és elutasították volna. **Nincs mentség**e azoknak, akik a tévelygést választották, mikor megérthették volna az igazságot. **Jézus a szenvedéseivel és halálával** engesztelést hozott a tudatlanságból elkövetett bűnért, de **a szándékos vakságra nem nyújtott megoldást**." {LDE 218.1}

#### Istent és az igazságot meg nem ismerő emberek sorsa nem reménytelen

<details><summary>
Akiknek nem volt lehetőségük megismerni Istent és az evangéliumot, sorsuk nem reménytelen, ők is a kapott világosság szerint ítéltetnek meg, a Szentlélek értük is munkálkodott, kérdés, hogy hallgattak-e rá. Az ilyen tudatlan emberek meghökkenek és boldogok lesznek, amikor és ha szembesülnek azzal, hogy üdvözülnek.
</summary>
"A pogányok közül némelyek tudatlanul bár, de Istent imádták, akikhez a világosság sohasem jutott el emberi eszközök útján, és ők mégsem vesznek el. Bár az Úr írott törvényét nem ismerték, de meghallották a hangját, amely a természeten keresztül szólt hozzájuk, és aszerint jártak el, amit a törvény megkövetelt. Tettük a bizonyíték arra, hogy a Szentlélek szívüket megérintette, és Isten mint gyermekeit ismeri el őket." {LDE 218.5}<br>
"Mennyire meghökkennek és milyen boldogok lesznek majd a jelentéktelen nemzetek és a kevésre tartott pogányok, amikor az Üdvözítő ajkáról ezeket a szavakat hallják: „Amennyiben megcselekedtétek eggyel az én legkisebb atyámfiai közül, énvelem cselekedtétek meg” (Mt 25:40). Milyen boldogság tölti el a végtelen Szeretet szívét, amikor követői meglepetten és örömmel tekintenek fel a jóváhagyás szavait hallva! (DA, 1898, 637–638. o.)." {LDE 219.1}
</details>

#### A cselekedet indítéka a mérvadó, nem maga a cselekedet

"Az ítélet napján egyesek ilyen vagy olyan jó cselekedetekre hivatkoznak, ami alapján ügyüket mérlegelni kellene. Ezt mondják: „Fiatal embereknek segítettem elhelyezkedni az üzleti életben. Pénzt adtam a kórházak alapításához. Özvegyek szükségét enyhítettem, és a szegényeket befogadtam az otthonomba.” Igen, de indítékaikat annyira beszennyezte az önzés, hogy a cselekedet nem fogadható el az Úr szemében. Tetteikben csak az „én” sugárzott (Ms, 1906, 53.o.)." {LDE 219.2} "Az indíték határozza meg cselekedeteink jellegét, és a gyalázat vagy a magas erkölcsi érték pecsétjét nyomja rá (DA, 1898, 615. o.)." {LDE 219.3}

### A kegyelemidő lezárásáig kell felkészülni, mert Jézus eljövetelekor nem fog megváltozni a jellem

<details><summary>
"Ünnepélyes dolog meghalni, de ünnepélyesebb élni. Életünk minden gondolata, szava és tette ismét találkozik velünk. <b>Amit kialakítunk magunkban a megpróbáltatás idején, azok kell maradjunk az örökkévalóságban.</b> A halál feloszlatja a testet, de nem tesz változást a jellemben. <b>Krisztus jövetele nem változtatja meg jellemünket</b>, csak rögzíti azokat minden változáson túl. - 5T 466 (1885)." {LDE 236.2}
</summary>
"Hatalommal és nagy dicsőséggel jön el az Úr. Feladata szerint teljesen elválasztja az igazakat a gonoszoktól. <b>Az olajat nem lehet átönteni azok edényébe, akik azzal nem rendelkeznek.</b> Akkor beteljesednek Krisztus szavai: „Két asszony őröl a malomban; az egyik felvétetik, a másik otthagyatik… Akkor ketten lesznek a mezőn; az egyik felvétetik, a mások otthagyatik” (Mt 24:40-41). …" {LDE 236.1}
</details>

"Jelen lehetőségünk legjobbját kell tennünk most. Más megpróbáltatás nem adatott nekünk, ami előkészítene a menny számára. **Ez az egyetlen és utolsó lehetőség a jellem alakítására, amely alkalmassá tesz bennünket az eljövendő otthonunk számára**, amit az Úr készít mindazoknak, akik engedelmesek parancsolatainak. - Letter 20, 1899." {LDE 236.3}

<details><summary>
<b>További EW idézetek arról, hogy Jézus eljövetelekor nem fog megváltozni a jellem, megtekintésükhöz kattints ide.</b>
</summary>
"Hogy szent lehess a mennyben, először szentnek kell lenned a földön. Jellemtulajdonságod, amit ez életben dédelgetsz, nem változik meg a halál vagy a feltámadás által. Ugyanazzal az érzéssel jössz ki a sírból, mint amit tanúsítottál otthon és a társadalomban. <b>Jézus eljövetelekor nem változtatja meg a jellemet.</b> Az átalakítás munkáját most kell elvégezni. Mindennapi életünk meghatározza sorsunkat. A jellemhibákat meg kell bánnunk, és le kell győznünk Krisztus hatalma által, és Krisztust tükröző jellemet kell kialakítanunk ebben a próbaidőben, hogy alkalmassá legyünk a fenti lakóhelyre. - 13MR 82 (1891). {LDE 295.1}"<br>
"Ha hibás lenne a jellemünk, nem léphetnénk be a kegyelem által az engedelmeseknek megnyitott kapukon; mivel a jogosság áll a bejáratnál és szentséget, tisztaságot követel attól, akik látni akarják Istent. Ha a jogosság kiveszett volna, és a kegyelemnek lehetséges lenne, hogy jellemre való tekintet nélkül az egész emberiség előtt kitárja a' kapukat, az elhidegülés és lázadás rosszabb állapota köszöntene be a mennyben, mint a Sátán kiűzése előtt. A menny békéje, boldogsága, összhangja föl lenne dúlva. <b>Ha valaki a mennyel cseréli föl a földet, az még nem változtatja meg a jellemét.</b> A mennyeiek boldogsága az itteni életben kialakított jellem, a Krisztushoz való hasonlóság gyümölcse. A mennyei szentek előbb a földön voltak szentek. {6BC 1072.2}"<br>
"Közelebb kell jutnunk Istenhez, akkor Krisztus lesz világosságunk, s az igazság világossága a világra fog tükröződni. Rá akarjuk nevelni magunkat, hogy az igazságról, a mennyről és mennyei dolgokról szóljunk, az Üdvözítő szeretetét emlegessük, ezzel is a szent, mennyei életre készülve föl. <b>Ha Krisztus, mikor eljön, összes mai jellemhibáinkkal talál ránk, kizárt dolog, hogy bemenetelünk legyen a mennybe. S nem lesz többé lehetőség megváltoznunk. Krisztus nem ígéri, hogy eljövetele után megváltoztatja jellemünket. Most kell szert tennünk igaz, szent jellemre.</b> {2SAT 24.5}"<br>
"A változásnak itt kell beköszöntenie. Itt, ezen a világon kell megmosnunk ruhánkat és megfehéríteni a Bárány vérében, s akkor lesz fehér ruhánk, ami a szentek igazságos cselekedetei. De <b>ha bűneinkben folytatjuk az életet, Krisztus nem vihet magával a mennybe</b>. Csak szentek láthatják meg a szent Istent. {2SAT 25.1}"<br>
"14. (20:12,13; lásd 1Mózes 3:22-24; Róma 3:31; 2 Korintus 3:7-11 megjegyzéseit) Isten városa a parancsolattartók számára - Az igazság világosságával rendelkezők közül senki se teszi be lábát Isten városába, aki megrontja a parancsolatokat. Isten törvénye képezi az Úr kormányának alapzatát mennyen és földön. Ha tudva lábbal taposták törvényét a földön, nem viszi őket a mennybe, hogy ott folytassák ugyanazt. <b>Mikor Jézus eljön, a jellem nem változik el. A jellemépítésnek a próbaidő órái alatt kell folynia.</b> Napról-napra följegyzik cselekedeteiket a menny könyveibe, s Isten nagy napján cselekedeteik szerint kapnak majd jutalmat. Akkor látható lesz, hogy ki nyeri el az áldást: „Boldogok, akik megtartják parancsolatait, hogy joguk legyen az élet fajához és bemehessenek a kapukon a városba." (Advent szemle és szombat hírnök 188S augusztus 25) {7BC 990.3}"
</details>

## Mi a bizonyíték arra, hogy a végső események néhány éven belül lezajlanak?

Máté 24:34 "Bizony mondom nektek, **el nem múlik ez a nemzetség, mígnem mindezek meglesznek**."

"Világunkban hamarosan fontos változások történnek, és **a végső események gyorsan követik egymást** (9T, 1909, 11, o.)." {LDE 11.2}

## Mi a végidei események elindítója, mi váltja ki a végidei események megindulását?

EW halála óta eltelt több mint 100 év, de a végidei események még mindig nem kezdődtek el, látványosan legalábbis. Mire várunk, mi az az esemény, ami ha bekövetkezik, akkor egyértelműen tudhatjuk, hogy most már itt a vég, nincs visszaút? Ez az esemény a nagy jelek és csodák általi hitetés, a spiritizmus mozgalma. De ez az esemény csak úgy random valamikor elkezdődik, vagy van valami, ami ezt kiváltja? Igen van valami, ami nem más, mint Isten népének lelki megújulása. Tehát a végidei események kiváltó oka nem más, mint Isten népének lelki megújulása, erre várunk EW halála óta több mint 100 éve. És ez azt is jelenti, hogy Isten népének szüksége van lelki megújulásra, tehát a jelenlegi állapota nem megfelelő. És ez a nem megfelelő állapot is meg van jövendölve a Szentírásban, a Jelenések könyvében az egyház jelenlegi állapota a laodiceai állapottal jellemezhető, ami azt jelenti, hogy Isten népének többsége nem buzgó, nem lelkes, nem teljesen motivált az Istennek való szolgálatra, az Isten akaratának való teljes alárendelésre. **Tehát a laodiceai állapotból való megújulás hozza el a végidőt**, különösen az AEÁ-ban élő testvéreink lelki ébredése nagy jelentőségű, mert az AEÁ-ból indulnak ki a végidei események, ahogy azt alább látni fogjuk.

<details><summary>
EW-tól vannak idézetek, lásd ezt a bekezdést lenyitva, amikben arról ír, hogy Jézus az ő idejében eljöhetett volna, ha az adventisták elvégezték volna küldetésüket, éppen úgy, mint ahogy Izrael népe is bemehetett volna az ígéret földjére negyven évnyi vándorlás nélkül is, ha bíztak volna Istenben. Tehát ha EW igazat mond, és én hiszem, hogy igazat mond, ez azt jelenti, hogy a végidei események beindulása az adventistáktól mindenképpen függ. Lehet, hogy függ attól is, hogy Sátán és a többi gonosz angyalok és emberek mikorra készítik elő a terepet az embernél magasabb rendű lények létezésének nagy leleplezésére, a spiritiszta mozgalom nyílt elindítására. Meglátásom szerint Sátán nagyon is figyelembe veszi Isten népének állapotát, és csak akkor fog lépni a tervében, amikor Isten népe nagy mértékben elkezd megújulni, felébredni a laodiceai langyosságból, erre utal az alábbiakban idézett LDE 158.2 jelű bekezdés.
</summary>
"Nem az Isten akarata volt, hogy Krisztus eljövetele így késsen. Isten nem tervezte, hogy népe, Izrael, negyven évig a pusztában vándoroljon. Azt ígérte, hogy közvetlenül Kánaán földjére fogja vezetni őket, és szent, egészséges, és boldog néppé teszi őket. De azok, akikhez az ígéret először szólt, nem mehettek be "hitetlenség miatt" (Zsid 3:19). Szívüket bosszankodás, lázadás és gyűlölet töltötte el, s így Isten nem teljesíthette hozzájuk intézett ígéretét." {1SM 68.3}<br>
"A negyven évig tartó hitetlenség, panaszkodás és lázadás kizárta az ősi Izraelt Kánaán földjéről. Ugyanezek a bűnök késleltették a modern Izrael bejutását a mennyei Kánaánba. Egyik esetben sem Isten ígéretei voltak a hibásak. Az Úr hitvalló népe körében megnyilvánuló hitetlenség, világiasság, szentségtelenség és viszálykodás azok, amik ebben a bűnös és fájdalmas világban tartanak hosszú évekig." {1SM 69.1}<br>
“Ha akik egy szívvel-lélekkel fáradoztak 1844 munkájában, mind befogadták volna a harmadik angyal üzenetét, s a Szentlélek erejével hirdették volna, az Úr hatalmasan megsegítette volna igyekezetüket. Világosság özöne árasztotta volna el a világot. Évekkel ezelőtt figyelmeztettük volna a föld lakosait, befejeztük volna a záró munkát, s Krisztus eljött volna megváltani népét.” {8T 115.5}<br>
További kapcsolódó idézetekért lásd: <u>https://github.com/peterpolgar/Vegidei-esemenyek/blob/main/white-estate_issues_delay_forditasa.md</u>
</details>

## Irodalomjegyzék

- A **nem** revideált, 'eredeti' Károli fordítású Biblia

- Ellen White-tól: Az utolsó napok eseményei, Nagy küzdelem, Jelenések könyve írásmagyarázat, és egyebek

- Jacques Doukhan – Titkok megfejtése

- Blaise Pascal – Gondolatok
